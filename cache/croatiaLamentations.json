{"type":"book","version":"croatia","book_name":"Lamentations","book_nr":25, "direction":"LTR", "book":{"1":{"chapter_nr":1,"chapter":{"1":{"verse_nr":1,"verse":"Kako osamljena sjedi prijestolnica, neko\u0107 naroda puna; postade kao udovica, neko\u0107 velika me\u0111u narodima. Vladarica nad pokrajinama, na tlaku sad ide.\r\n"},"2":{"verse_nr":2,"verse":"No\u0107i provodi gorko pla\u010du\u0107i, suzama pokriva obraze. Nikog nema da je utje\u0161i, od svih koji su je ljubili. Svi je prijatelji iznevjeri\u0161e i posta\u0161e joj neprijatelji.\r\n"},"3":{"verse_nr":3,"verse":"Izagnan je Juda, u nevolji je i u progonstvu te\u0161kom. Sad \u017eivi me\u0111u poganima, ne nalazi po\u010dinka. Svi ga gonitelji susti\u017eu u tjesnacima.\r\n"},"4":{"verse_nr":4,"verse":"Putovi sionski tuguju jer nitko ne dolazi na svetkovine. Sva su vrata razvaljena, sve\u0107enici uzdi\u0161u, ucviljene su djevice njegove, a on je pun gor\u010dine.\r\n"},"5":{"verse_nr":5,"verse":"Tla\u010ditelji njegovi sada gospodare, neprijatelji likuju: Jahve ga ucvili zbog grijeha njegovih premnogih. Djeca mu oti\u0161la u izgnanstvo pred tla\u010diteljem.\r\n"},"6":{"verse_nr":6,"verse":"Povukla se od K\u0107eri sionske sva slava njezina. Knezovi joj postado\u0161e k'o ovnovi koji pa\u0161e ne nalaze; nemo\u0107ni vrludaju ispred goni\u010da.\r\n"},"7":{"verse_nr":7,"verse":"Jeruzalem se spominje dan\u00c4a bijede i lutanja, kad mu narod du\u0161manu u ruke pade a nitko mu pomo\u0107i ne pru\u017ei. Tla\u010ditelji ga gledahu smiju\u0107i se njegovoj propasti.\r\n"},"8":{"verse_nr":8,"verse":"Te\u0161ko sagrije\u0161i Jeruzalem, postade kao ne\u010disto\u0107a \u017eenina. Svi \u0161to ga \u0161tovahu, sada ga preziru: jer vidje\u0161e golotinju njegovu. On samo pla\u010de i natrag se okre\u0107e.\r\n"},"9":{"verse_nr":9,"verse":"Skuti su mu uprljani, nije ni sanjao \u0161to ga \u010deka. Duboko je pao, a nikog da ga tje\u0161i. \"Pogledaj, Jahve, moju nevolju: jer neprijatelj likuje.\"\r\n"},"10":{"verse_nr":10,"verse":"Neprijatelj pose\u017ee rukom za svim dragocjenostima njegovim. Gledao je gdje pogani provaljuju u njegovo Sveti\u0161te, oni kojima si zabranio i pristup u svoj zbor.\r\n"},"11":{"verse_nr":11,"verse":"Sav narod njegov jeca, tra\u017ee\u0107i kruha; svi daju dragulje za hranu da bi ponovo \u017eivnuli. Evo, Jahve, pogledaj kako sam prezren.\r\n"},"12":{"verse_nr":12,"verse":"Svi vi \u0161to putem prolazite, pogledajte i vidite ima li boli kakva je bol kojom sam ja pogo\u0111en, kojom me Jahve udari u dan \u017eestokog gnjeva svoga!\r\n"},"13":{"verse_nr":13,"verse":"S visine pusti oganj, utjera ga u kosti moje. Pred noge mre\u017eu mi razape i tako me nauznak obori; ucvili me, o\u017ealosti za sva vremena.\r\n"},"14":{"verse_nr":14,"verse":"Natovario me mojim grijesima, rukom ih svojom pritegnuo; na vrat mi ih navalio, snagu mi oduzeo. Predao me Gospod u ruke njihove, ne mogu se uspraviti.\r\n"},"15":{"verse_nr":15,"verse":"Sve junake iz moje sredine Gospod odbaci: digao je zbor protiv mene da uni\u0161ti uzdanicu moju. U tijesku izgazi Gospod mene, djevicu, k\u0107erku Judinu.\r\n"},"16":{"verse_nr":16,"verse":"Zato moram plakati, o\u010di mi suze liju, jer daleko je od mene moj tje\u0161itelj da mi duh povrati. Sinovi su moji pora\u017eeni, odve\u0107 silan bija\u0161e neprijatelj.\r\n"},"17":{"verse_nr":17,"verse":"Sion pru\u017ea ruke: nema mu tje\u0161itelja. Jahve je protiv Jakova sa svih strana pozvao tla\u010ditelje; i tako Jeruzalem postade me\u0111u njima stra\u0161ilo.\r\n"},"18":{"verse_nr":18,"verse":"Jahve, on je pravedan; jer rije\u010di se njegovoj protivih. Oh, \u010dujte, narodi svi, gledajte moju bol: djevice moje, moji mladi\u0107i, svi odo\u0161e u izgnanstvo!\r\n"},"19":{"verse_nr":19,"verse":"Pozvah sve ljubavnike svoje, ali me oni prevari\u0161e. Moji sve\u0107enici i starje\u0161ine pogibo\u0161e u gradu tra\u017ee\u0107i hrane da bi ponovo \u017eivnuli.\r\n"},"20":{"verse_nr":20,"verse":"Pogledaj, Jahve, u kakvoj sam tjeskobi, moja utroba strepi, srce mi se u grudima gr\u010di jer bijah opako prkosan! Vani ma\u010d pokosi moje sinove, a unutra - smrt.\r\n"},"21":{"verse_nr":21,"verse":"\u010cuj kako stenjem: nema mi tje\u0161itelja! Svi neprijatelji \u010duju za moju nesre\u0107u i likuju \u0161to si to u\u010dinio! Daj da do\u0111e dan \u0161to si ga objavio, da njima bude kao meni.\r\n"},"22":{"verse_nr":22,"verse":"Neka se poka\u017ee sva njina zlo\u0107a pred licem tvojim, a onda postupaj s njima kao \u0161to si sa mnom postupio za sve grijehe moje! Jer samo uzdi\u0161em, a srce moje tuguje.\r\n"}}},"2":{"chapter_nr":2,"chapter":{"1":{"verse_nr":1,"verse":"Kako mrakom zastrije Gospod u svom gnjevu K\u0107er sionsku. S neba na zemlju baci slavu Izraelovu! I ne sjeti se podno\u017eja svoga u dan gnjeva svojega!\r\n"},"2":{"verse_nr":2,"verse":"Bez milosti Gospod satrije sve stanove Jakovljeve, u svom gnjevu razori tvr\u0111ave k\u0107eri Judine; sa zemljom je sravnio i prokleo kraljevstvo i njegove knezove.\r\n"},"3":{"verse_nr":3,"verse":"U rasplamtjelom gnjevu svojem razbi svu snagu Izraelovu, povu\u010de svoju desnicu pred neprijateljem; u Jakovu raspiri plamen ognjeni koji sve uokolo pro\u017edire.\r\n"},"4":{"verse_nr":4,"verse":"Nategao je luk k'o neprijatelj, kao du\u0161man ispru\u017eio desnicu, ubijaju\u0107i sve \u0161to mu drago bija\u0161e. Na \u0161ator K\u0107eri sionske sasu k'o oganj gnjev svoj jarosni.\r\n"},"5":{"verse_nr":5,"verse":"K'o neprijatelj Gospod bija\u0161e: razorio je Izraela, razorio sve dvore njegove, poru\u0161io njegove utvrde, umno\u017eio k\u0107eri Judinoj uzdisaje i jecaje.\r\n"},"6":{"verse_nr":6,"verse":"Kao vrtu razvali mu sjenicu, razori mjesto sastanka. Baci Jahve u zaborav svetkovine i subote na Sionu; u gnjevu svojem prezre kralja i sve\u0107enika.\r\n"},"7":{"verse_nr":7,"verse":"Svoj oltar je Gospod odbacio, zgadilo mu se Sveti\u0161te njegovo. U ruke neprijatelja je predao bedeme svoje i dvorove. Bu\u010dili su u Domu Jahvinu, kao u dan blagdanji.\r\n"},"8":{"verse_nr":8,"verse":"Jahve naumi razvaliti zidove K\u0107eri sionske. Nape u\u017ee mjerni\u010dko, ne ustegnu ruku od ru\u0161enja. Predzi\u0111e, zidine zavi u tugu: oronu\u0161e zajedno.\r\n"},"9":{"verse_nr":9,"verse":"Vrata njina utonu\u0161e u zemlju, on im je razbio zasune; kralj i knezovi su me\u0111u pucima, Zakona nema! Ni u prorok\u00c4a vi\u0161e se ne nalaze vi\u0111enja Jahvina.\r\n"},"10":{"verse_nr":10,"verse":"Starje\u0161ine K\u0107eri sionske na zemlji sjede i \u0161ute, posiplju glavu pra\u0161inom, kostrijet pripasuju. K zemlji glave obaraju djevice jeruzalemske.\r\n"},"11":{"verse_nr":11,"verse":"I\u0161\u010dilje\u0161e mi o\u010di od suza, utroba moja ustreptala, jetra mi se na zemlju prosula zbog sloma k\u0107eri naroda mojega, jer djeca i dojen\u010dad umiru po trgovima Grada.\r\n"},"12":{"verse_nr":12,"verse":"Govore majkama svojim: \"Gdje je \u017eito i vino?\" dok obamiru kao ranjeni po trgovima Grada, dok ispu\u0161taju du\u0161u svoju na grudima matera svojih.\r\n"},"13":{"verse_nr":13,"verse":"S \u010dime da te prispodobim? Na koga si nalik, K\u0107eri jeruzalemska? S kime da te usporedim, kako utje\u0161im, djevice, K\u0107eri sionska? Jer kao more tvoja je nesre\u0107a neizmjerna. Tko \u0107e te iscijeliti?\r\n"},"14":{"verse_nr":14,"verse":"Vi\u0111enja tvojih proroka bijahu varka i la\u017e, oni nisu objavili krivnju tvoju da te od izgnanstva odvrate. Varali su te utvarama la\u017enim i zamamnim.\r\n"},"15":{"verse_nr":15,"verse":"Nad tobom plje\u0161\u0107u rukama svi koji putem prolaze, zvi\u017ede i vrte glavom zbog K\u0107eri jeruzalemske: \"Je li to grad na glasu ljepotom, radost svemu svijetu?\"\r\n"},"16":{"verse_nr":16,"verse":"Na tebe otvaraju usta svi neprijatelji tvoji, zvi\u017ede, \u0161krgu\u0107u zubima i govore: \"Pro\u017edrijesmo je! To je dan za kojim \u010deznusmo, do\u017eivjesmo, vidjesmo!\"\r\n"},"17":{"verse_nr":17,"verse":"Jahve izvr\u0161i naum svoj, odr\u017ea svoju rije\u010d koju naredi u davnim danima: nemilice te razorio. Neprijatelj likuje zbog tebe, tvoj protivnik rog svoj podi\u017ee.\r\n"},"18":{"verse_nr":18,"verse":"U sav glas vi\u010di Gospodu, jecaj, K\u0107eri sionska! Neka k'o potok teku tvoje suze danju i no\u0107u. Ne daj po\u010dinka sebi, neka se zjenica oka tvoga ne odmori.\r\n"},"19":{"verse_nr":19,"verse":"Ustani, vi\u010di no\u0107u za svake promjene stra\u017ee. K'o vodu izlij srce pred licem Gospodnjim, k njemu podi\u017ei ruke i tra\u017ei milost za svoju neja\u010dad koja od glada obamire po uglovima ulica.\r\n"},"20":{"verse_nr":20,"verse":"Pogledaj, Jahve, i vidi kome si to u\u010dinio. Zar \u017eene da jedu porod svoj, djecu \u0161to nji\u0161u u naru\u010dju? Zar morado\u0161e biti poklani u Sveti\u0161tu Gospodnjem sve\u0107enici i proroci?\r\n"},"21":{"verse_nr":21,"verse":"U uli\u010dnoj pra\u0161ini le\u017ee djeca i starci; moje djevice i moji mladi\u0107i od ma\u010da pado\u0161e. Ti ih pomori u dan gnjeva svojega, ti ih pokla nemilice.\r\n"},"22":{"verse_nr":22,"verse":"Ti si, kao na dan sve\u010dani, sa svih strana sazvao u\u017ease moje. U dan gnjeva Jahvina nitko nije pre\u017eivio, nitko se nije spasio. One koje sam odnjihala i odgojila neprijatelj moj sve je istrijebio.\r\n"}}},"3":{"chapter_nr":3,"chapter":{"1":{"verse_nr":1,"verse":"Ja sam \u010dovjek \u0161to upozna bijedu pod \u0161ibom gnjeva njegova.\r\n"},"2":{"verse_nr":2,"verse":"Mene je odveo i natjerao da hodam u tmini i bez svjetlosti.\r\n"},"3":{"verse_nr":3,"verse":"I upravo mene bije i udara bez prestanka njegova ruka.\r\n"},"4":{"verse_nr":4,"verse":"Iscijedio je moje meso, ko\u017eu moju, polomio kosti moje.\r\n"},"5":{"verse_nr":5,"verse":"Na\u010dinio mi jaram, glavu obrubio tegobama.\r\n"},"6":{"verse_nr":6,"verse":"Pustio me da \u017eivim u tminama kao mrtvaci vje\u010diti.\r\n"},"7":{"verse_nr":7,"verse":"Zazidao me, i ja ne mogu iza\u0107i, ote\u017eao je moje okove.\r\n"},"8":{"verse_nr":8,"verse":"Kada sam vikao i zapomagao, molitvu je moju odbijao.\r\n"},"9":{"verse_nr":9,"verse":"Zazidao mi ceste tesanim kamenom, zakr\u010dio je putove moje.\r\n"},"10":{"verse_nr":10,"verse":"Meni on bija\u0161e medvjed koji vreba, lav u zasjedi.\r\n"},"11":{"verse_nr":11,"verse":"U bespu\u0107a me vodio, razdirao, ostavljao me da umirem.\r\n"},"12":{"verse_nr":12,"verse":"Napinjao je luk svoj i ga\u0111ao me kao metu za svoje strelice.\r\n"},"13":{"verse_nr":13,"verse":"U slabine mi sasuo strelice, sinove svoga tobolca.\r\n"},"14":{"verse_nr":14,"verse":"Postao sam smije\u0161an svome narodu, rugalica svakida\u0161nja.\r\n"},"15":{"verse_nr":15,"verse":"Gor\u010dinom me hranio, pelinom me napajao.\r\n"},"16":{"verse_nr":16,"verse":"Pu\u0161tao me da zube kr\u0161im kamen grizu\u0107i, zakapao me u pepeo.\r\n"},"17":{"verse_nr":17,"verse":"Du\u0161i je mojoj oduzet mir i vi\u0161e ne znam \u0161to je sre\u0107a!\r\n"},"18":{"verse_nr":18,"verse":"Rekoh: Dotrajao je \u017eivot moj i nada koja mi od Jahve dolazi.\r\n"},"19":{"verse_nr":19,"verse":"Spomeni se bijede moje i stradanja, pelina i otrova!\r\n"},"20":{"verse_nr":20,"verse":"Bez prestanka na to misli i sahne du\u0161a u meni.\r\n"},"21":{"verse_nr":21,"verse":"To nosim u srcu i gojim nadu u sebi.\r\n"},"22":{"verse_nr":22,"verse":"Dobrota Jahvina nije nestala, milosr\u0111e njegovo nije presu\u0161ilo.\r\n"},"23":{"verse_nr":23,"verse":"Oni se obnavljaju svako jutro: tvoja je vjernost velika!\r\n"},"24":{"verse_nr":24,"verse":"\"Jahve je dio moj\", veli mi du\u0161a, \"i zato se u nj pouzdajem.\"\r\n"},"25":{"verse_nr":25,"verse":"Dobar je Jahve onom koji se u nj pouzdaje, du\u0161i koja ga tra\u017ei.\r\n"},"26":{"verse_nr":26,"verse":"Dobro je u miru \u010dekati spasenje Jahvino!\r\n"},"27":{"verse_nr":27,"verse":"Dobro je \u010dovjeku da nosi jaram za svoje mladosti.\r\n"},"28":{"verse_nr":28,"verse":"Neka sjedi u samo\u0107i i \u0161uti, jer mu On to nametnu;\r\n"},"29":{"verse_nr":29,"verse":"neka usne priljubi uz pra\u0161inu, mo\u017eda jo\u0161 ima nade!\r\n"},"30":{"verse_nr":30,"verse":"Neka pru\u017ei obraz onome koji ga bije, neka se zasiti porugom.\r\n"},"31":{"verse_nr":31,"verse":"Jer Gospod ne odbacuje nikoga zauvijek:\r\n"},"32":{"verse_nr":32,"verse":"jer ako i rastu\u017ei, on se smiluje po svojoj velikoj ljubavi.\r\n"},"33":{"verse_nr":33,"verse":"Jer samo nerado on poni\u017eava i rascvili sinove \u010dovjeka.\r\n"},"34":{"verse_nr":34,"verse":"Kad se gaze nogama svi zemaljski su\u017enjevi,\r\n"},"35":{"verse_nr":35,"verse":"kad se izvr\u0107e pravica \u010dovjeku pred licem Svevi\u0161njeg,\r\n"},"36":{"verse_nr":36,"verse":"kad se krivica nanosi \u010dovjeku u parnici, zar Gospod ne vidi?\r\n"},"37":{"verse_nr":37,"verse":"Tko je rekao ne\u0161to i zbilo se? Nije li Gospod to zapovjedio?\r\n"},"38":{"verse_nr":38,"verse":"Ne dolazi li iz usta Svevi\u0161njega i dobro i zlo?\r\n"},"39":{"verse_nr":39,"verse":"Na \u0161to se tu\u017ee \u017eivi ljudi? Svatko na svoj grijeh.\r\n"},"40":{"verse_nr":40,"verse":"Ispitajmo, pretra\u017eimo pute svoje i vratimo se Jahvi.\r\n"},"41":{"verse_nr":41,"verse":"Dignimo svoje srce i ruke svoje k Bogu koji je na nebesima.\r\n"},"42":{"verse_nr":42,"verse":"Da, mi smo se odmetali, bili nepokorni, a ti, ti nisi pra\u0161tao!\r\n"},"43":{"verse_nr":43,"verse":"Obastrt gnjevom svojim, gonio si nas, ubijao i nisi \u0161tedio.\r\n"},"44":{"verse_nr":44,"verse":"Oblakom si se obastro da molitva ne prodre do tebe.\r\n"},"45":{"verse_nr":45,"verse":"Na\u010dinio si od nas sme\u0107e i odmet me\u0111u narodima.\r\n"},"46":{"verse_nr":46,"verse":"Razjapili usta na nas svi neprijatelji na\u0161i.\r\n"},"47":{"verse_nr":47,"verse":"U\u017eas i jama bila nam sudbina, propast i zator!\r\n"},"48":{"verse_nr":48,"verse":"Potoci suza teku iz o\u010diju mojih zbog propasti K\u0107eri naroda mojega.\r\n"},"49":{"verse_nr":49,"verse":"Moje o\u010di liju suze bez prestanka, jer prestanka nema\r\n"},"50":{"verse_nr":50,"verse":"dok ne pogleda i ne vidi Jahve s nebesa.\r\n"},"51":{"verse_nr":51,"verse":"Moje mi oko bol zadaje zbog k\u0107eri svih mojega grada.\r\n"},"52":{"verse_nr":52,"verse":"Uporno me k'o pticu progone svi \u0161to me mrze, a bez razloga.\r\n"},"53":{"verse_nr":53,"verse":"U jamu baci\u0161e moj \u017eivot i zatrpa\u0161e je kamenjem.\r\n"},"54":{"verse_nr":54,"verse":"Voda mi do\u0111e preko glave, rekoh sam sebi: \"Pogiboh!\"\r\n"},"55":{"verse_nr":55,"verse":"I tada zazvah ime tvoje, Jahve, iz najdublje jame.\r\n"},"56":{"verse_nr":56,"verse":"Ti o\u010du moj glas: \"Ne za\u010depljuj u\u0161i svoje na vapaje moje.\"\r\n"},"57":{"verse_nr":57,"verse":"Bliz meni bija\u0161e u dan vapaja mog, govora\u0161e: \"Ne boj se!\"\r\n"},"58":{"verse_nr":58,"verse":"Ti si, Gospode, izborio pravdu za du\u0161u moju, ti si \u017eivot moj izbavio.\r\n"},"59":{"verse_nr":59,"verse":"Ti, Jahve, vidje kako me tla\u010de, dosudi mi pravdu.\r\n"},"60":{"verse_nr":60,"verse":"Ti vidje svu osvetu njinu, sve podvale protiv mene.\r\n"},"61":{"verse_nr":61,"verse":"\u010cuo si, Jahve, podrugivanje njihovo, sve podvale protiv mene.\r\n"},"62":{"verse_nr":62,"verse":"Usne protivnika mojih i misli njine protiv mene su cio dan.\r\n"},"63":{"verse_nr":63,"verse":"Kad sjede, kad ustaju, pogledaj samo: ja sam im pjesma-rugalica.\r\n"},"64":{"verse_nr":64,"verse":"Vrati im, Jahve, milo za drago, po djelu ruku njihovih.\r\n"},"65":{"verse_nr":65,"verse":"U\u010dini da srca im otvrdnu, udari ih prokletstvom svojim.\r\n"},"66":{"verse_nr":66,"verse":"Goni ih gnjevno i sve ih istrijebi pod nebesima svojim, Jahve!\r\n"}}},"4":{"chapter_nr":4,"chapter":{"1":{"verse_nr":1,"verse":"Jao, potamnje zlato, to suho zlato! Sveto se kamenje prosu na uglovima svih ulica.\r\n"},"2":{"verse_nr":2,"verse":"Sinovi sionski, neko\u0107 cijenjeni kao naj\u010di\u0161\u0107e zlato, ah, sada ih cijene kao sudove glinske, kao djelo ruku lon\u010darevih!\r\n"},"3":{"verse_nr":3,"verse":"\u010cak i \u0161akali pru\u017eaju dojke i doje mladun\u010dad, ali k\u0107eri naroda moga posta\u0161e okrutne kao nojevi u pustinji.\r\n"},"4":{"verse_nr":4,"verse":"Jezik dojen\u010deta za nepce se lijepi od \u017ee\u0111i. Djeca vape za kruhom, a nikog da im ga pru\u017ei.\r\n"},"5":{"verse_nr":5,"verse":"Oni \u0161to se neko\u0107 sladi\u0161e biranim jelima ginu po ulicama; neko\u0107 no\u0161eni u grimizu, sada se valjaju po buni\u0161tu.\r\n"},"6":{"verse_nr":6,"verse":"Ve\u0107i bija\u0161e zlo\u010din K\u0107eri naroda moga od grijeha Sodome, \u0161to u tren oka bi razorena, a ni\u010dija se ruka ne di\u017ee na nju.\r\n"},"7":{"verse_nr":7,"verse":"Njeni mladi\u0107i bijahu neko\u0107 \u010di\u0161\u0107i od snijega, bjelji od mlijeka, od koralja rumenija bijahu im tijela, lice glatko k'o safir.\r\n"},"8":{"verse_nr":8,"verse":"Sad im je obraz crnji od \u010da\u0111e, ne prepoznaju se vi\u0161e na ulici. Ko\u017ea im se lijepi za kosti, suha kao drvo.\r\n"},"9":{"verse_nr":9,"verse":"Kako su sretni oni \u0161to ih ma\u010d probode, sretniji od onih koje pomori glad; koji padaju, iscrpljeni, jer im nedostaju plodovi zemljini.\r\n"},"10":{"verse_nr":10,"verse":"\u017dene, tako nje\u017ene, kuha\u0161e djecu svoju, njima se hrani\u0161e za propasti K\u0107eri naroda moga.\r\n"},"11":{"verse_nr":11,"verse":"Jahve je utolio svoj bijes, izlio jarosnu srd\u017ebu svoju, na Sionu raspirio po\u017ear \u0161to sa\u017ei\u017ee i same temelje njegove.\r\n"},"12":{"verse_nr":12,"verse":"Nisu vjerovali kraljevi zemaljski ni svekoliko stanovni\u0161tvo zemlje da \u0107e ugnjeta\u010d i neprijatelj u\u0107i na vrata jeruzalemska -\r\n"},"13":{"verse_nr":13,"verse":"zbog grijeha svojih prorok\u00c4a, zbog bezakonja sve\u0107enik\u00c4a koji usred grada prolijevahu krv pravednik\u00c4a!\r\n"},"14":{"verse_nr":14,"verse":"K'o slijepi teturahu ulicama, oma\u0161teni krvlju, te nitko nije smio da se takne odje\u0107e njihove.\r\n"},"15":{"verse_nr":15,"verse":"\"Natrag, ne\u010disti!\" - vi\u010du im. \"Natrag! Ne dirajte!\" I tada pobjego\u0161e poganima, al' ne smjedo\u0161e ondje ostati.\r\n"},"16":{"verse_nr":16,"verse":"Raspr\u0161ilo ih lice Jahvino, on ih vi\u0161e nije gledao. Ne po\u0161tuju vi\u0161e sve\u0107enik\u00c4a, ne sa\u017ealjuju staraca.\r\n"},"17":{"verse_nr":17,"verse":"Ve\u0107 nam o\u010di i\u0161\u010dilje\u0161e i\u0161\u010dekuju\u0107i pomo\u0107, ali uzalud; s kula na\u0161ih zure\u0107' u daljinu o\u010dekivasmo narod koji nas ne mo\u017ee spasiti.\r\n"},"18":{"verse_nr":18,"verse":"Vrebaju nam na korake da ne hodamo po trgovima svojim. Bli\u017ei nam se kraj, navr\u0161ili nam se dani, na\u0161 konac dolazi.\r\n"},"19":{"verse_nr":19,"verse":"Na\u0161i gonitelji bijahu br\u017ei od orlova na nebu; u planini nas ganjahu, u pustinji do\u010dekivahu u zasjedi.\r\n"},"20":{"verse_nr":20,"verse":"Na\u0161 \u017eivotni dah, Jahvin pomazanik, pade u njihove jame - on za koga govorasmo: \"U sjeni njegovoj \u017eivjet \u0107emo me\u0111u narodima.\"\r\n"},"21":{"verse_nr":21,"verse":"Raduj se i veseli se, K\u0107eri edomska, ti koja \u017eivi\u0161 u zemlji Usu: do\u0107i \u0107e i do tebe \u010da\u0161a, opit \u0107e\u0161 se i razgoliti.\r\n"},"22":{"verse_nr":22,"verse":"Tvoj grijeh je iskupljen, K\u0107eri sionska, ne\u0107e te vi\u0161e u izgnanstvo voditi. Kaznit \u0107e opa\u010dinu tvoju, K\u0107eri edomska, razotkriti grijehe tvoje.\r\n"}}},"5":{"chapter_nr":5,"chapter":{"1":{"verse_nr":1,"verse":"Spomeni se, Jahve, \u0161to nas je sna\u0161lo, pogledaj, vidi sramotu na\u0161u!\r\n"},"2":{"verse_nr":2,"verse":"Ba\u0161tina na\u0161a pade u ruke strancima, domovi na\u0161i pripado\u0161e tu\u0111incima.\r\n"},"3":{"verse_nr":3,"verse":"Siro\u010dad smo: oca nemamo, majke su nam kao udovice.\r\n"},"4":{"verse_nr":4,"verse":"Vodu \u0161to pijemo pla\u0107amo novcem, i za drvo valja nam platiti.\r\n"},"5":{"verse_nr":5,"verse":"Jaram nam je o vratu, gone nas, iscrpljeni smo, ne daju nam predahnuti.\r\n"},"6":{"verse_nr":6,"verse":"Pru\u017eamo ruke k Egiptu i Asiriji da se kruha nasitimo.\r\n"},"7":{"verse_nr":7,"verse":"Oci na\u0161i zgrije\u0161i\u0161e i vi\u0161e ih nema, a mi nosimo krivice njihove.\r\n"},"8":{"verse_nr":8,"verse":"Robovi nama zapovijedaju, a nitko da nas izbavi iz ruku njihovih.\r\n"},"9":{"verse_nr":9,"verse":"Kruh svoj donosimo izla\u017eu\u0107i \u017eivot ma\u010du u pustinji.\r\n"},"10":{"verse_nr":10,"verse":"Ko\u017ea nam gori kao pe\u0107 u\u017earena, ognjicom od plamena gladi.\r\n"},"11":{"verse_nr":11,"verse":"Oskvrnuli su \u017eene na Sionu i djevice u gradovima judejskim.\r\n"},"12":{"verse_nr":12,"verse":"Svojim su rukama vje\u0161ali knezove, ni lica stara\u010dka nisu po\u0161tivali.\r\n"},"13":{"verse_nr":13,"verse":"Mladi\u0107i su nosili \u017ervnjeve, djeca padala pod bremenom drva.\r\n"},"14":{"verse_nr":14,"verse":"Starci su ostavili vrata, mladi\u0107i vi\u0161e ne sviraju na lirama.\r\n"},"15":{"verse_nr":15,"verse":"Radosti nesta iz na\u0161ih srdaca, na\u0161 ples se pretvori u tugovanje.\r\n"},"16":{"verse_nr":16,"verse":"Pao je vijenac s na\u0161e glave, jao nama \u0161to zgrije\u0161ismo!\r\n"},"17":{"verse_nr":17,"verse":"Evo za\u0161to nam srce boluje, evo za\u0161to nam o\u010di se zastiru:\r\n"},"18":{"verse_nr":18,"verse":"zato \u0161to Gora sionska opustje i po njoj se \u0161uljaju \u0161akali.\r\n"},"19":{"verse_nr":19,"verse":"Ali ti, Jahve, ostaje\u0161 zauvijek, tvoj je prijesto od koljena do koljena.\r\n"},"20":{"verse_nr":20,"verse":"Za\u0161to da nas zaboravi\u0161 zauvijek, da nas ostavi\u0161 za mnoge dane?\r\n"},"21":{"verse_nr":21,"verse":"Vrati nas k sebi, Jahve, obratit \u0107emo se, obnovi dane na\u0161e kao \u0161to neko\u0107 bijahu.\r\n"},"22":{"verse_nr":22,"verse":"Il' nas ho\u0107e\u0161 sasvim zabaciti i na nas se beskrajno srditi?\r\n"}}}}}