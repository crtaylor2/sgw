{"type":"book","version":"gothic","book_name":"Philippians","book_nr":50, "direction":"LTR", "book":{"1":{"chapter_nr":1,"chapter":{"1":{"verse_nr":1,"verse":"\r\n"},"2":{"verse_nr":2,"verse":"\r\n"},"3":{"verse_nr":3,"verse":"\r\n"},"4":{"verse_nr":4,"verse":"\r\n"},"5":{"verse_nr":5,"verse":"\r\n"},"6":{"verse_nr":6,"verse":"\r\n"},"7":{"verse_nr":7,"verse":"\r\n"},"8":{"verse_nr":8,"verse":"\r\n"},"9":{"verse_nr":9,"verse":"\r\n"},"10":{"verse_nr":10,"verse":"\r\n"},"11":{"verse_nr":11,"verse":"\r\n"},"12":{"verse_nr":12,"verse":"\r\n"},"13":{"verse_nr":13,"verse":"\r\n"},"14":{"verse_nr":14,"verse":"[B] . . . . (managis)tans bro\u00fere in fraujin gatrauandans bandjom meinaim mais gadaursan unagandans waurd gudis rodjan.\r\n"},"15":{"verse_nr":15,"verse":"[B] sumai raihtis jah in nei\u00feis jah haif<s>tais, sumai \u00fean in godis wiljins Xristu merjand,\r\n"},"16":{"verse_nr":16,"verse":"[B] sumai \u00fean us fria\u00fewai, witandans \u00featei du sunjonai aiwaggeljons gasati\u00fes im;\r\n"},"17":{"verse_nr":17,"verse":"[B] i\u00fe \u00feaiei us haifstai Xristu merjand, ni swiknaba, munandans sik aglons urraisjan bandjom meinaim.\r\n"},"18":{"verse_nr":18,"verse":"[B] hva auk? \u00feandei allaim haidum, ja\u00fe\u00fee inilon ja\u00fe\u00fee sunjai, Xristus merjada; jah in \u00feamma fagino, akei jah faginon duginna.\r\n"},"19":{"verse_nr":19,"verse":"[B] unte wait ei \u00feata mis gagaggi\u00fe du ganistai \u00feairh izwara bida jah andstald ahmins Xristaus Iesuis,\r\n"},"20":{"verse_nr":20,"verse":"[B] bi usbeisnai jah wenai meinaim, unte ni in waihtai gaaiwisko\u00fes wair\u00fea, ak in allai trauainai, swe sinteino jah nu, mikiljada Xristus in leika meinamma, ja\u00fe\u00fee \u00feairh libain ja\u00fe\u00fee \u00feairh dau\u00feu.\r\n"},"21":{"verse_nr":21,"verse":"[B] a\u00fe\u00fean mis liban Xristus ist jah gaswiltan gawaurki.\r\n"},"22":{"verse_nr":22,"verse":"[B] i\u00fe jabai liban in leika, \u00feata mis akran waurstwis ist, jah hva\u00fear waljau ni kann.\r\n"},"23":{"verse_nr":23,"verse":"[B] a\u00fe\u00fean dishabai\u00fes <im> us \u00feaim twaim: \u00feanuh lustu habands andletnan jah mi\u00fe Xristau wisan, und filu mais batizo ist;\r\n"},"24":{"verse_nr":24,"verse":"[B] a\u00fe\u00fean du wisan in leika \u00feaurftozo in izwara.\r\n"},"25":{"verse_nr":25,"verse":"[B] jah \u00feata triggwaba wait \u00featei wisa jah \u00feairhwisa at allaim izwis du izwarai framgahtai jah fahedai galaubeinais izwaraizos,\r\n"},"26":{"verse_nr":26,"verse":"[B] ei hvoftuli izwara biauknai in Xristau Iesu in mis \u00feairh meinana qum aftra du izwis.\r\n"},"27":{"verse_nr":27,"verse":"[B] hveh [\u00featainei] wair\u00feaba aiwaggeljons Xristaus usmitai\u00fe, ei ja\u00fe\u00fee qimau jah gasaihvau izwis, ja\u00fe\u00fee alja\u00fero gahausjau bi izwis, \u00featei standi\u00fe in ainamma ahmin, ainai saiwalai samana arbaidjandans galaubeinai aiwaggeljons,\r\n"},"28":{"verse_nr":28,"verse":"[B] jah ni in waihtai afagidai fram \u00feaim andasta\u00fejam, \u00featei ist im ustaikneins fralustais, i\u00fe izwis ganistais, jah \u00feata fram guda.\r\n"},"29":{"verse_nr":29,"verse":"[B] izwis fragiban ist faur Xristu ni \u00featainei du imma galaubjan, ak jah \u00feata faur ina winnan,\r\n"},"30":{"verse_nr":30,"verse":"[B] \u00feo samon haifst habandans, \u00feoei gasaihvi\u00fe in mis jah nu hausei\u00fe in mis.\r\n"}}},"2":{"chapter_nr":2,"chapter":{"1":{"verse_nr":1,"verse":"[B] Jabai hvo nu ga\u00ferafsteino in Xristau, jabai hvo ga\u00felaihte fria\u00fewos, jabai hvo gamaindu\u00fee ahmins, jabai hvo mildi\u00feo jah gablei\u00feeino,\r\n"},"2":{"verse_nr":2,"verse":"[B] usfullei\u00fe meina fahed, ei \u00feata samo hugjai\u00fe, \u00feo samon fria\u00fewa habandans, samasaiwalai, samafra\u00fejai;\r\n"},"3":{"verse_nr":3,"verse":"[B] ni waiht bi haifstai ai\u00fe\u00feau lausai hauheinai, ak in allai hauneinai gahugdais an\u00fear an\u00fearana munands sis auhuman;\r\n"},"4":{"verse_nr":4,"verse":"[B] ni \u00feo seina hvarjizuh mitondans, ak jah \u00feo an\u00fearaize hvarjizuh.\r\n"},"5":{"verse_nr":5,"verse":"[B] \u00feata auk fra[i]\u00fejaidau in izwis, \u00featei jah in Xristau Iesu,\r\n"},"6":{"verse_nr":6,"verse":"[B] saei in gudaskaunein wisands ni wulwa rahnida wisan sik galeiko guda,\r\n"},"7":{"verse_nr":7,"verse":"[B] ak sik silban uslausida, wlit skalkis nimands, in galeikja manne waur\u00feans,\r\n"},"8":{"verse_nr":8,"verse":"[B] jah manaulja bigitans swe manna. gahaunida sik silban, waur\u00feans ufhausjands attin und . . . .\r\n"},"9":{"verse_nr":9,"verse":"\r\n"},"10":{"verse_nr":10,"verse":"\r\n"},"11":{"verse_nr":11,"verse":"\r\n"},"12":{"verse_nr":12,"verse":"\r\n"},"13":{"verse_nr":13,"verse":"\r\n"},"14":{"verse_nr":14,"verse":"\r\n"},"15":{"verse_nr":15,"verse":"\r\n"},"16":{"verse_nr":16,"verse":"\r\n"},"17":{"verse_nr":17,"verse":"\r\n"},"18":{"verse_nr":18,"verse":"\r\n"},"19":{"verse_nr":19,"verse":"\r\n"},"20":{"verse_nr":20,"verse":"\r\n"},"21":{"verse_nr":21,"verse":"\r\n"},"22":{"verse_nr":22,"verse":"[B] . . . . \u00featei swe attin barn mi\u00feskalkinoda mis in aiwaggeljon.\r\n"},"23":{"verse_nr":23,"verse":"[B] \u00feanuh nu wenja sandjan, bi\u00fee gasaihva hva bi mik ist, suns.\r\n"},"24":{"verse_nr":24,"verse":"[B] a\u00fe\u00fean gatraua in fraujin, \u00feammei jah silba sprauto qima.\r\n"},"25":{"verse_nr":25,"verse":"[B] a\u00fe\u00fean \u00fearb munda, Aipafraudeitu bro\u00fear jah gawaurstwan jah gahlaiban meinana, i\u00fe izw<ar>ana apaustulu jah andbaht \u00feaurftais meinaizos sandjan du izwis;\r\n"},"26":{"verse_nr":26,"verse":"[B] unte gairnjands was allaize izwara jah unwunands, in \u00feizei hausidedu\u00fe ina siukan.\r\n"},"27":{"verse_nr":27,"verse":"[B] jah auk siuks was nehva dau\u00feau, akei gu\u00fe ina gaarmaida; a\u00fe\u00fean ni \u00featainei ina, ak jah mik, ei gaurein ana gaurein ni habau.\r\n"},"28":{"verse_nr":28,"verse":"[B] sniumundos nu insandida ina, ei gasaihvandans ina aftra fag(ino)\u00fe jah ik hlasoza sijau [uf(kun)nands hva bi izwis ist].\r\n"},"29":{"verse_nr":29,"verse":"[B] andnimai\u00fe nu ina in fraujin mi\u00fe allai fahedai jah \u00feans swaleikans swerans ha[i]bai\u00fe,\r\n"},"30":{"verse_nr":30,"verse":"[B] unte in waurstwis Xristaus und dau\u00feu atnehvida, ufarmunnonds saiwalai seinai, ei usfullidedi izwar gaidw bi mein andbahti.\r\n"}}},"3":{"chapter_nr":3,"chapter":{"1":{"verse_nr":1,"verse":"[B] \u00deata an\u00fear, bro\u00ferjus meinai, fagino\u00fe in fraujin; \u00feo samona izwis meljan mis swe\u00feauh ni latei, i\u00fe izwis \u00fewasti\u00fea.\r\n"},"2":{"verse_nr":2,"verse":"[B] saihvi\u00fe \u00feans hundans, saihvi\u00fe \u00feans ubilans waurstwjans, saihvi\u00fe \u00feo gamaitanon.\r\n"},"3":{"verse_nr":3,"verse":"[B] a\u00fe\u00fean weis sijum bimait, weis ahmin guda skalkinondans jah hvopandans in Xristau Iesu, jah ni in leika gatrauam,\r\n"},"4":{"verse_nr":4,"verse":"[B] jah \u00fean ik habands trauain jah in leika. jabai (hvas) an\u00fear \u00feugkei\u00fe trauan in l(eika), ik mais:\r\n"},"5":{"verse_nr":5,"verse":"[B] bimait ahtaudogs, us knodai Israelis, kunjis Baineiameinis, Haibraius us Haibraium, bi witoda Fareisaius,\r\n"},"6":{"verse_nr":6,"verse":"[B] bi aljana wrakjands aikklesjon, bi garaihtein \u00feizai sei in witoda ist, wisands usfairina.\r\n"},"7":{"verse_nr":7,"verse":"[B] akei \u00featei was mis gawaurki, \u00featuh rahnida in Xristaus slei\u00fea wisan.\r\n"},"8":{"verse_nr":8,"verse":"[B] a\u00fe\u00fean swe\u00feauh all domja slei\u00fea wisan in ufarassaus kun\u00fejis Iesuis Xristaus fraujins meinis, in \u00feizei allamma gaslei\u00fei\u00fes im jah domja smarnos wisan allata, ei Xristau du gawaurkja habau,\r\n"},"9":{"verse_nr":9,"verse":"[B] jah bigitaidau in imma ni habands meina garaihtein, \u00feo us witoda, ak \u00feairh galaubein Iesuis Xristaus, sei us guda ist garaihtei ana galaubeinai,\r\n"},"10":{"verse_nr":10,"verse":"[B] du kunnan ina jah maht usstassais is jah gamaindu\u00fe \u00feulaine is, mi\u00fekauri\u00fes was dau\u00feau is,\r\n"},"11":{"verse_nr":11,"verse":"[B] ei hvaiwa gaqimau in usstassai us dau\u00feaim.\r\n"},"12":{"verse_nr":12,"verse":"[B] ni \u00featei ju andnemjau ai\u00fe\u00feau ju garaihts gadomi\u00fes sijau, a\u00fe\u00fean ik afargagga, ei gafahau in \u00feammei gafahans war\u00fe fram Xristau.\r\n"},"13":{"verse_nr":13,"verse":"[B] bro\u00ferjus, ik mik silban ni nauh man gafahan;\r\n"},"14":{"verse_nr":14,"verse":"[B] a\u00fe\u00fean ain swe\u00feauh \u00feaim afta ufarmunnonds, i\u00fe du \u00feaim \u00feoei faura sind, mik uf\u00feanjands, bi mundrein afargagga afar sigislauna \u00feizos iupa la\u00feonais gudis in Xristau Iesu.\r\n"},"15":{"verse_nr":15,"verse":"[B] swa managai nu swe sijaima fullawitans, \u00feata hugjaima; jah jabai aljaleikos hugji\u00fe, jah \u00feata izwis gu\u00fe andhulji\u00fe.\r\n"},"16":{"verse_nr":16,"verse":"[B] a\u00fe\u00fean swe\u00feauh du \u00feammei gasnewum, ei samo hugjaima [jah samo fra\u00fejaima].\r\n"},"17":{"verse_nr":17,"verse":"[B] mi\u00fegaleikondans meinai wair\u00feai\u00fe, bro\u00ferjus, jah mundo\u00fe izwis \u00feans swa gaggandans, swaswe habai\u00fe frisaht unsis.\r\n"},"18":{"verse_nr":18,"verse":"[B] unte managai gaggand \u00feanzei ufta qa\u00fe izwis, i\u00fe nu jah gretands qi\u00fea \u00feans fijands galgins Xristaus,\r\n"},"19":{"verse_nr":19,"verse":"[B] \u00feizeei andeis wair\u00fei\u00fe fralusts, \u00feize gu\u00fe wamba ist jah wul\u00feus in skandai ize, \u00feaiei air\u00feeinaim fra\u00fejand.\r\n"},"20":{"verse_nr":20,"verse":"[B] i\u00fe unsara bauains in himinam ist, \u00fea\u00feroei jah nasjand usbeidam fraujan Iesu Xristu,\r\n"},"21":{"verse_nr":21,"verse":"[B] saei inmaidei\u00fe leika hauneinais unsaraizos du ibnaskaunjamma leika wul\u00feaus seinis bi waurstwa, unte mag jah ufhnaiwjan sis alla.\r\n"}}},"4":{"chapter_nr":4,"chapter":{"1":{"verse_nr":1,"verse":"[B] Swaei nu, bro\u00ferjus meinai liubans jah lustusamans, fahe\u00fes jah waips meins, swa standai\u00fe in fraujin.\r\n"},"2":{"verse_nr":2,"verse":"[B] Aiodian bidja jah Swntwkein bidja \u00feata samo fra\u00fejan in fraujin.\r\n"},"3":{"verse_nr":3,"verse":"[B] jai jah \u00feuk waliso bidja gajuko, ni\u00feais \u00feos \u00feozei mi\u00fearbaididedun mis in aiwaggeljon mi\u00fe Klemaintau jah an\u00fearaim gawaurstwam meinaim, \u00feizeei namna sind in bokom libainais.\r\n"},"4":{"verse_nr":4,"verse":"[B] nunu nu fagino\u00fe in fraujin sinteino; aftra qi\u00fea, fagino\u00fe!\r\n"},"5":{"verse_nr":5,"verse":"[B] anawilje izwara kun\u00fea siai allaim mannam; frauja nehva ist.\r\n"},"6":{"verse_nr":6,"verse":"[B] ni waihtai maurnai\u00fe, ak in allai bidai jah aihtronai mi\u00fe awiliudam bidos izwaros kun\u00feos sijaina at guda.\r\n"},"7":{"verse_nr":7,"verse":"[B] jah gawair\u00fei gudis, \u00featei ufar ist all ahane, fastai\u00fe hairtona jah leika izwara in Xristau Iesu.\r\n"},"8":{"verse_nr":8,"verse":"[B] \u00feata an\u00fear, bro\u00ferjus, \u00feishvah \u00featei ist sunjein, \u00feishvah \u00featei gariud, \u00feishvah \u00featei garaiht, \u00feishvah \u00featei weih, \u00feishvah \u00featei liubaleik, \u00feishvah \u00featei wailameri, jabai hvo godeino, jabai hvo hazeino, \u00feata mito\u00fe;\r\n"},"9":{"verse_nr":9,"verse":"[B] \u00featei jah galaisidedu\u00fe izwis jah ganemu\u00fe jah gahausidedu\u00fe jah gasehvu\u00fe in mis, \u00feata taujai\u00fe, jah gu\u00fe gawair\u00feeis sijai mi\u00fe izwis.\r\n"},"10":{"verse_nr":10,"verse":"[B] a\u00fe\u00fean faginoda in fraujin mikilaba, unte ju hvan ga\u00feaihu\u00fe du faur mik fra\u00fe(j)an, ana \u00feammei jah fro\u00feu\u00fe; a\u00fe\u00fean analatidai waur\u00feu\u00fe.\r\n"},"11":{"verse_nr":11,"verse":"[B] ni \u00featei bi \u00fearbai qi\u00feau, unte ik galaisida mik in \u00feaimei im ganohi\u00fes wisan.\r\n"},"12":{"verse_nr":12,"verse":"[B] lais jah haunjan mik, lais jah ufarassu haban; in allamma jah in allaim us\u00fero\u00fei\u00fes im, jah sads wair\u00fean jah gredags, jah ufarassau haban jah \u00fearbos \u00feulan.\r\n"},"13":{"verse_nr":13,"verse":"[B] all mag in \u00feamma inswin\u00fejandin mik Xristau.\r\n"},"14":{"verse_nr":14,"verse":"[B] a\u00fe\u00fean swe\u00feauh waila gatawidedu\u00fe gamainja briggandans meina aglon.\r\n"},"15":{"verse_nr":15,"verse":"[B] a\u00fe\u00fean witu\u00fe jah jus, Filippisius, \u00featei in anastodeinai aiwaggeljons, \u00fean usiddja af Makidonai, ni ain[n]ohun aikklesjono mis gamainida in ra\u00fejon gibos jah andanemis, alja jus ainai.\r\n"},"16":{"verse_nr":16,"verse":"[B] unte jah in \u00deaissalauneikai jah ainamma sin\u00fea jah twaim andawizn mis insandidedu\u00fe.\r\n"},"17":{"verse_nr":17,"verse":"[B] ni \u00featei gasokjau giba, ak gasokja ak(ran) . . . .\r\n"},"18":{"verse_nr":18,"verse":"\r\n"},"19":{"verse_nr":19,"verse":"\r\n"},"20":{"verse_nr":20,"verse":"\r\n"},"21":{"verse_nr":21,"verse":"\r\n"},"22":{"verse_nr":22,"verse":"\r\n"},"23":{"verse_nr":23,"verse":"\r\n"}}}}}