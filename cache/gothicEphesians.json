{"type":"book","version":"gothic","book_name":"Ephesians","book_nr":49, "direction":"LTR", "book":{"1":{"chapter_nr":1,"chapter":{"1":{"verse_nr":1,"verse":"[B] Pawlus, apau(s)taulus Xristaus Iesuis \u00feairh wiljan gudis, \u00feaim weiham \u00feaim wisandam in Aifaison jah triggwaim in Xristau Iesu.\r\n"},"2":{"verse_nr":2,"verse":"[B] ansts izwis jah gawair\u00fei fram guda attin unsaramma jah fraujin Iesu Xristau.\r\n"},"3":{"verse_nr":3,"verse":"[B] \u00feiu\u00fei\u00fes gu\u00fe jah atta fraujins unsaris Iesuis Xristaus, izei ga\u00feiu\u00feida uns in allai \u00feiu\u00feeinai ahmeinai in himinakundaim in Xristau.\r\n"},"4":{"verse_nr":4,"verse":"[B] swaswe gawalida unsis in imma faur gasatein fairhvaus, ei sijaima weis weihai jah unwammai in andwair\u00feja is in fria\u00fewai.\r\n"},"5":{"verse_nr":5,"verse":"[B] fauragarairo\u00fe uns du suniwe gadedai \u00feairh Iesu Xristu in imma bi leikainai wiljins seinis,\r\n"},"6":{"verse_nr":6,"verse":"[B] du hazeinai wul\u00feaus anstais seinaizos, in \u00feizaiei ansteigs was uns in \u00feamma liubin sunau seinamma,\r\n"},"7":{"verse_nr":7,"verse":"[B] in \u00feammei habam faurbauht, f(r)a(le)t frawaurhte \u00feairh bl(o\u00fe) is, bi gabein wu(l)\u00feaus a(ns)tais is,\r\n"},"8":{"verse_nr":8,"verse":"[B] \u00feoei ufarassau ganohida in uns in allai handugein jah frodein,\r\n"},"9":{"verse_nr":9,"verse":"[B] kannjan unsis runa wiljins seinis b(i) (w)iljin, saei fauragaleikaida imma\r\n"},"10":{"verse_nr":10,"verse":"[B] du fauragaggja (u)sfulleinais mele, aftra (usfu)lljan alla in Xristau, \u00feo (ana) himinam jah ana air\u00feai in imma,\r\n"},"11":{"verse_nr":11,"verse":"[B] in \u00feammei hlauts gasatidai wesum, faur(a)garedanai (b)i w(i)ljin gudis \u00fe(is) alla in al(l)aim waurkjandins bi muna (wi)ljins seinis,\r\n"},"12":{"verse_nr":12,"verse":"[B] ei sijaima weis du hazeinai wul\u00feaus is \u00feai faur(a)wenjandans in Xristau,\r\n"},"13":{"verse_nr":13,"verse":"[B] in \u00feammei jah jus gahausjandans waurd sunjos, aiwaggeli ganis(t)ais izwaraizos, \u00feammei (ga)laubjandan(s) ga(si)glidai (w)aur\u00feu\u00fe ahmin ga(ha)itis \u00feamma weihin,\r\n"},"14":{"verse_nr":14,"verse":"[B] izei ist (wa)di arbjis unsaris du faur(b)auhtai (ga)freideinais, du hazeinai wul\u00feaus is.\r\n"},"15":{"verse_nr":15,"verse":"[B] du\u00fe\u00fee jah ik, gahausjan(ds) izwara galaubein in fraujin Iesu Xristau jah fria\u00fewa in allans \u00fe(a)ns weihans,\r\n"},"16":{"verse_nr":16,"verse":"[B] unsweibands awiliudo in izwara, gamund (waurk)jands in bidom meinaim,\r\n"},"17":{"verse_nr":17,"verse":"[B] ei gu\u00fe fraujins u(n)saris Iesuis Xristaus, atta wul\u00fe(a)us, gibai izwis ahman handugeins jah andhuleinais in ufkun\u00feja seinamma,\r\n"},"18":{"verse_nr":18,"verse":"[B] inliuh[i]tida augona hairtins izwaris, ei witei\u00fe jus hva ist wens la\u00feonais is, hvileiku<h> gabei wul\u00feaus arbjis is in weihaim,\r\n"},"19":{"verse_nr":19,"verse":"[B] jah hva ufarass(u)s mikileins mahtais is in uns \u00feaim galaubjandam bi waur(s)twa mahtais swin\u00feeins is,\r\n"},"20":{"verse_nr":20,"verse":"[B] \u00featei gawaurhta in Xristau, urraisjands ina us dau\u00feaim jah gasatida in taihswon seinai in himinam\r\n"},"21":{"verse_nr":21,"verse":"[B] ufaro allaize reikje jah waldufnje jah mahte jah fraujinassiwe jah allaize namne namnidaize ni \u00featainei in \u00feamma aiwa, ak jah in \u00feamma anawair\u00fein.\r\n"},"22":{"verse_nr":22,"verse":"[B] jah all ufhnaiwida uf fotuns imma jah ina atgaf haubi\u00fe ufar alla aikklesjon,\r\n"},"23":{"verse_nr":23,"verse":"[B] sei ist leik is, fullo \u00feis alla in allaim usfulljandins.\r\n"}}},"2":{"chapter_nr":2,"chapter":{"1":{"verse_nr":1,"verse":"[B] Jah izwis wisandans dau\u00feans missadedim jah frawaurhtim izwaraim,\r\n"},"2":{"verse_nr":2,"verse":"[B] in \u00feaimei simle iddjedu\u00fe bi \u00feizai aldai \u00feis aiwis, bi reik waldufnjis luftaus, ahmins \u00feis (n)u waurkjandins in sunum ungalaubeinais,\r\n"},"3":{"verse_nr":3,"verse":"[B] in \u00feaimei jah weis allai usmetum suman in lustum leikis unsaris, taujandans wiljans leikis jah gamitone, jah wisum wistai barna hatis, swaswe jah \u00feai an\u00fearai.\r\n"},"4":{"verse_nr":4,"verse":"[B] i\u00fe gu\u00fe, gabeigs wisands in armahairtein, in \u00feizos managons frija\u00fewos in \u00feizaiei frijoda uns,\r\n"},"5":{"verse_nr":5,"verse":"[B] jah wisandans uns dau\u00feans frawaurhtim , mi\u00fegaqiwida uns Xristau - anstai sijum ganasidai -\r\n"},"6":{"verse_nr":6,"verse":"[B] jah mi\u00feurraisidai jah mi\u00fega(s)atidai in himinakundaim in Xristau Iesu,\r\n"},"7":{"verse_nr":7,"verse":"[B] ei ataugjai in aldim \u00feaim anagaggandeim ufarassu gabeins anstais seinaizos in selein bi uns in Xristau Iesu.\r\n"},"8":{"verse_nr":8,"verse":"[B] unte anstai siju\u00fe ganasidai \u00feairh galaubein, jah \u00feata ni us izwis, ak gudis giba ist;\r\n"},"9":{"verse_nr":9,"verse":"[B] ni us waurstwam, ei hvas ni hvopai,\r\n"},"10":{"verse_nr":10,"verse":"[B] ak is sijum taui, gaskapanai in Xristau Iesu du waurstwam godaim, \u00feoei fauragamanwida gu\u00fe, ei in \u00feaim (ga)ggaima.\r\n"},"11":{"verse_nr":11,"verse":"[B] du\u00fe\u00fee gamunei\u00fe \u00featei jus \u00feiudos simle wesu\u00fe in leika, \u00feai namnidans unbimaitanai fram \u00feizai namnidon bimait in leika handuwaurht.\r\n"},"12":{"verse_nr":12,"verse":"[B] unte wesu\u00fe \u00fean in jainamma mela inuh Xristu, frama\u00fejai usmetis Israelis jah gasteis gahaite trausteis, wen ni habandans jah g(uda)lausai in manasedai.\r\n"},"13":{"verse_nr":13,"verse":"[B] i\u00fe (nu) sai, in Xristau Iesu jus juzei sim(le) (w)esu\u00fe fairra, waur\u00feu\u00fe nehva in blo\u00fea Xristaus.\r\n"},"14":{"verse_nr":14,"verse":"[B] sa auk ist gawair\u00fei unsar, saei gatawida \u00feo ba du samin jah mi\u00fegardawaddju fa\u00feos gatairands,\r\n"},"15":{"verse_nr":15,"verse":"[B] fija\u00fewa, ana leika seinamma wito\u00fe anabusne garaideinim gatairands, ei \u00feans twans gaskopi in sis silbin du ainamma niujamma mann, waurkjan(ds) gawair\u00fei,\r\n"},"16":{"verse_nr":16,"verse":"[B] jah gafri\u00feodedi \u00feans bans in ainamma leika guda \u00feairh galgan, afslahan<d>s fija\u00fewa in sis silbin.\r\n"},"17":{"verse_nr":17,"verse":"[B] jah qimands wailamerida gawair\u00fei izwis juzei fairra jah gawair\u00fei \u00feaim izei nehva;\r\n"},"18":{"verse_nr":18,"verse":"[B] unte \u00fe(a)irh ina habam atgagg bajo\u00fes in ainamma ahmin du att(in).\r\n"},"19":{"verse_nr":19,"verse":"[B] sai nu ju ni siju\u00fe gasteis (jah) aljakonjai, ak siju\u00fe gaba(urg)jans \u00feaim weiham jah ing(ar)djans gudis,\r\n"},"20":{"verse_nr":20,"verse":"[B] anatimridai ana grunduwaddjau apaustaule jah praufete, at wisandin auhumistin waihstastaina silbin Xristau Iesu,\r\n"},"21":{"verse_nr":21,"verse":"[B] in \u00feammei alla gatimrjo gagatiloda wahsei\u00fe du alh weihai in fraujin,\r\n"},"22":{"verse_nr":22,"verse":"[B] in \u00feammei jah jus mi\u00fegatimridai siju\u00fe du bauainai gudis in ahmin.\r\n"}}},"3":{"chapter_nr":3,"chapter":{"1":{"verse_nr":1,"verse":"[B] In \u00feizozei waihtais ik Pawlus bandja Xristaus Iesuis in izwara \u00feiudo,\r\n"},"2":{"verse_nr":2,"verse":"[B] jabai swe\u00feauh hausidedu\u00fe fauragaggi gudis anstais, sei gibana ist mis in izwis;\r\n"},"3":{"verse_nr":3,"verse":"[B] unte bi andhuleinai gakannida was mis so runa, swe fauragamelida in leitilamma,\r\n"},"4":{"verse_nr":4,"verse":"[B] du\u00fe\u00fee ei siggwandans magei\u00fe fra\u00fejan frodein meinai in runai Xristaus,\r\n"},"5":{"verse_nr":5,"verse":"[B] \u00featei an\u00fearaim aldim ni kun\u00fe was sunum manne, swaswe nu andhuli\u00fe ist \u00feaim weiham is apaustaulum jah praufetum in ahmin,\r\n"},"6":{"verse_nr":6,"verse":"[B] wisan \u00feiudos gaarbjans jah galeikans jah gadailans gahaitis is in Xr(is)tau Iesu \u00feairh aiwaggeljon,\r\n"},"7":{"verse_nr":7,"verse":"[B] \u00feizozei war\u00fe andbahts ik bi gibai anstais gudis \u00feizai gibanon mis bi toja mahtais is.\r\n"},"8":{"verse_nr":8,"verse":"[B] mis, \u00feamma undarleijin allaize \u00feize weihane, atgibana war\u00fe ansts so, in \u00feiudom wailamerjan \u00feo unfairlaistidon gabein Xristaus,\r\n"},"9":{"verse_nr":9,"verse":"[B] jah inliuhtjan allans, hvileik \u00feata fauragaggi runos \u00feizos gafulginons fram aiwam in guda \u00feamma alla gaskapjandin,\r\n"},"10":{"verse_nr":10,"verse":"[B] ei kanni\u00fe wesi nu reikjam jah waldufnjam in \u00feaim himinakundam \u00feairh aikklesjon so managfal\u00feo handugei gudis,\r\n"},"11":{"verse_nr":11,"verse":"[B] bi muna aiwe \u00feanei gatawida in Xristau Iesu fraujin unsaramma,\r\n"},"12":{"verse_nr":12,"verse":"[B] in \u00feammei habam bal\u00feein jah atgagg in trauainai \u00feairh galaubein is.\r\n"},"13":{"verse_nr":13,"verse":"[B] in \u00feize bidja, ni wair\u00feai\u00fe usgrudjans in aglom meinaim faur izwis, \u00featei ist wul\u00feus izwar.\r\n"},"14":{"verse_nr":14,"verse":"[B] in \u00feis biuga kniwa meina du attin fraujins unsaris Iesuis Xristaus,\r\n"},"15":{"verse_nr":15,"verse":"[B] us \u00feammei all fadreinis in himina jah ana air\u00feai namnjada,\r\n"},"16":{"verse_nr":16,"verse":"[B] ei gibai izwis bi gabein wul\u00feaus seinis mahtai gaswin\u00fenan \u00feairh ahman seinana in innuman mannan,\r\n"},"17":{"verse_nr":17,"verse":"[B] bauan Xristu \u00feairh galaubein in hairtam izwaraim,\r\n"},"18":{"verse_nr":18,"verse":"[B] ei in fria\u00fewai gawaurhtai jah gasulidai magei\u00fe gafahan mi\u00fe allaim \u00feaim weiham hva sijai braidei jah laggei jah hauhei jah diupei;\r\n"},"19":{"verse_nr":19,"verse":"[B] kunnan \u00feo ufarassau mikilon \u00feis kun\u00fejis fria\u00fewa Xristaus, ei fullnai\u00fe du allai fullon gudis.\r\n"},"20":{"verse_nr":20,"verse":"[B] a\u00fe\u00fean \u00feamma mahteigin ufar all taujan maizo \u00feau bidjam ai\u00fe\u00feau fra\u00fejam bi mahtai \u00feizai waurkjandein in uns,\r\n"},"21":{"verse_nr":21,"verse":"[B] imma wul\u00feus in aikklesjon in Xristau Iesu in allos aldins aiwe, amen.\r\n"}}},"4":{"chapter_nr":4,"chapter":{"1":{"verse_nr":1,"verse":"[B] Bidja nu izwis ik bandja in fraujin, wair\u00feaba gaggan \u00feizos la\u00feonais \u00feizaiei la\u00feodai siju\u00fe,\r\n"},"2":{"verse_nr":2,"verse":"[B] mi\u00fe allai hauneinai jah qairrein, mi\u00fe usbeisnai us\u00feulandans izwis misso in fria\u00fewai,\r\n"},"3":{"verse_nr":3,"verse":"[B] usdaudjandans fastan ainamundi\u00fea ahmins in gabundjai gawair\u00feeis.\r\n"},"4":{"verse_nr":4,"verse":"[B] ain leik jah ains ahma, swaswe atla\u00feodai siju\u00fe in aina wen la\u00feonais izwaraizos.\r\n"},"5":{"verse_nr":5,"verse":"[B] ains frauja, aina galaubeins, aina daupeins,\r\n"},"6":{"verse_nr":6,"verse":"[B] ains gu\u00fe jah atta allaize . . . .\r\n"},"7":{"verse_nr":7,"verse":"[A] i\u00fe ainhvarjammeh unsara atgibana ist ansts bi mita\u00fe gibos Xristaus;\r\n"},"8":{"verse_nr":8,"verse":"[A] in \u00feizei qi\u00fei\u00fe: ussteigands in hauhi\u00fea ushan\u00fe hun\u00fe jah atuhgaf gibos mannam.\r\n"},"9":{"verse_nr":9,"verse":"[A] \u00featu\u00fe~\u00fean usstaig, hva ist, niba \u00featei jah atstaig faur\u00feis in undar[a]isto air\u00feos?\r\n"},"10":{"verse_nr":10,"verse":"[A] saei atstaig, sa ist jah saei usstaig ufar allans himinans, ei usfullidedi allata.\r\n"},"11":{"verse_nr":11,"verse":"[A] jah silba gaf sumans apaustaul(u)ns, sumanzu\u00fe~\u00fean praufetuns, sumansu\u00fe~\u00fean aiwaggelistans, sumansu\u00fe~\u00fean hairdjans jah laisarjans,\r\n"},"12":{"verse_nr":12,"verse":"[A] du ustauhtai weihaize du waurstwa andbahtjis, du timreinai leikis Xristaus,\r\n"},"13":{"verse_nr":13,"verse":"[A] unte garinnaima allai in ainamundi\u00fea galaubeinais jah ufkun\u00fejis sunus gudis, du waira fullamma, in mita\u00fe wahstaus fullons Xristaus,\r\n"},"14":{"verse_nr":14,"verse":"[A] ei \u00feanasei\u00fes ni sijaima niuklahai uswagidai jah uswalugidai winda hvammeh laiseinais, liutein manne, in filudeisein du listeigon uswandjai airzeins,\r\n"},"15":{"verse_nr":15,"verse":"[A] i\u00fe sunja taujandans in frija\u00fewai wahsjaima in ina \u00feo alla, ize ist haubi\u00fe, Xristus,\r\n"},"16":{"verse_nr":16,"verse":"[A] us \u00feammei all leik gagatilo\u00fe <jah> gagahafti\u00fe \u00feairh allos gawissins andstaldis, bi waurstwa in mita\u00fe ana ainhvarjoh fero, uswahst leikis tauji\u00fe du timreinai seinai in frija\u00fewai.\r\n"},"17":{"verse_nr":17,"verse":"[B] \u00feata nu qi\u00fea jah weitwo(d)ja in fraujin, ei \u00feanasei\u00fes ni gaggai\u00fe, swaswe jah an\u00fearos \u00feiudos gaggand in uswissja hugis seinis,\r\n"},"18":{"verse_nr":18,"verse":"[B] riqizeinai gahugdai wisandans, frama\u00fejai libainais gudis in unwitjis \u00feis wisandins in im, in daubi\u00feos hairtane seinaize,\r\n"},"19":{"verse_nr":19,"verse":"[B] \u00feaiei uswenans waur\u00feanai sik silbans atgebun aglaitein in waurstwein unhraini\u00feos allaizos, in faihufrikein.\r\n"},"20":{"verse_nr":20,"verse":"[B] i\u00fe jus ni swa ganemu\u00fe Xristu,\r\n"},"21":{"verse_nr":21,"verse":"[B] jabai swe\u00feauh ina hausidedu\u00fe jah in imma uslaisidai siju\u00fe, swaswe ist sunja in Iesu,\r\n"},"22":{"verse_nr":22,"verse":"[B] ei aflagjai\u00fe jus bi frumin usmeta \u00feana fairnjan mannan \u00feana riurjan bi lustum afmarzeinais.\r\n"},"23":{"verse_nr":23,"verse":"[B] anu\u00fe~\u00fean~niujai\u00fe (a)hmin fra\u00fejis izwaris,\r\n"},"24":{"verse_nr":24,"verse":"[B] jah gahamo\u00fe \u00feamma niujin mann \u00feamma bi guda gaskapanin in garaihtein jah weihi\u00feai sunjos.\r\n"},"25":{"verse_nr":25,"verse":"[B] in \u00feizei aflagjandans liugn rodjai\u00fe sunja hvarjizuh mi\u00fe nehvundjin seinamma, unte siju\u00fe an\u00fear an\u00fearis li\u00feus.\r\n"},"26":{"verse_nr":26,"verse":"[B] \u00fewairhai\u00fe~\u00fean sijai\u00fe jah ni frawaurkjai\u00fe, sunno ni disiggqai ana \u00fewairhein izwara.\r\n"},"27":{"verse_nr":27,"verse":"[B] nih gibai\u00fe sta\u00fe unhul\u00fein.\r\n"},"28":{"verse_nr":28,"verse":"[B] saei hlefi, \u00feanasei\u00fes ni hlifai, ak mais arbaidjai, waurkjands swesaim handum \u00feiu\u00fe, ei habai dailjan \u00feaurbandin.\r\n"},"29":{"verse_nr":29,"verse":"[B] ainhun waurde ubilaize us mun\u00fea izwaramma ni usgaggai, ak \u00featei go\u00fe sijai du timreinai galaubeinais, ei gibai anst hausjandam.\r\n"},"30":{"verse_nr":30,"verse":"[B] jah ni gaurjai\u00fe \u00feana weihan ahman gudis, \u00feammei gasiglidai siju\u00fe in daga uslauseinais.\r\n"},"31":{"verse_nr":31,"verse":"[B] alla baitrei jah hatis jah \u00fewairhei jah hrops jah wajamereins afwairpaidau af izwis mi\u00fe allai unselein.\r\n"},"32":{"verse_nr":32,"verse":"[B] wair\u00feaiduh mi\u00fe izwis misso seljai, armahairtai, fragibandans izwis misso, swaswe gu\u00fe in Xristau fragaf izwis.\r\n"}}},"5":{"chapter_nr":5,"chapter":{"1":{"verse_nr":1,"verse":"[B] Wair\u00feai\u00fe nu galeikondans gud(a) swe barna liuba\r\n"},"2":{"verse_nr":2,"verse":"[B] jah gagga(i\u00fe) in fria\u00fewai, swaswe jah Xristu(s) frijoda uns jah atgaf si(k) si(l)ban faur uns hunsl jah sau\u00fe guda du daunai wo\u00fejai.\r\n"},"3":{"verse_nr":3,"verse":"[B] a\u00fe\u00fean horinassus jah allos unhraini\u00feos ai\u00fe\u00feau faihufrikei nih namnjaidau in izwis, swaswe gadob ist weihaim,\r\n"},"4":{"verse_nr":4,"verse":"[B] ai\u00fe\u00feau <aglaitiwaurdei ai\u00fe\u00feau> dwala(wa)urdei ai\u00fe\u00feau saldra, \u00feoei d(u) \u00feaurftai ni fairrinnand, ak mais awiliuda.\r\n"},"5":{"verse_nr":5,"verse":"[B] \u00feata auk witei\u00fe, kunnandans \u00featei hvazu<h> hors ai\u00fe\u00feau unhrains ai\u00fe\u00feau faihufriks, \u00featei ist galiugag(u)de skalkinassaus, ni habai\u00fe a(r)bi in \u00feiudangardjai Xristaus jah gudis.\r\n"},"6":{"verse_nr":6,"verse":"[B] ni manna izwis uslu[s]to lausaim waurdam, \u00feairh \u00feoei (q)imi\u00fe hatis gudis ana sunum un(ga)laubeinais.\r\n"},"7":{"verse_nr":7,"verse":"[B] ni wair\u00feai\u00fe nu (gad)ailans im.\r\n"},"8":{"verse_nr":8,"verse":"[B] wesu\u00fe auk suman (r)i(q)iz, i\u00fe nu liuha\u00fe in fraujin; swe barna liuhadis gaggai\u00fe. -\r\n"},"9":{"verse_nr":9,"verse":"[B] a\u00fe\u00fean akran liuhadis ist in allai selein jah garaihtein jah sunjai. -\r\n"},"10":{"verse_nr":10,"verse":"[B] gakiusandans \u00featei sijai waila galeikai\u00fe fraujin,\r\n"},"11":{"verse_nr":11,"verse":"[B] jah ni gamainjai\u00fe waurstwam riqizis . . . .\r\n"},"12":{"verse_nr":12,"verse":"\r\n"},"13":{"verse_nr":13,"verse":"\r\n"},"14":{"verse_nr":14,"verse":"\r\n"},"15":{"verse_nr":15,"verse":"\r\n"},"16":{"verse_nr":16,"verse":"\r\n"},"17":{"verse_nr":17,"verse":"[A] du\u00fe\u00fee ni wair\u00feai\u00fe unfrodai, ak fra\u00fejandans hva sijai wilja fraujins.\r\n"},"18":{"verse_nr":18,"verse":"[A] jah ni anadrigkai\u00fe izwis weina, in \u00feammei ist usstiurei, ak fullnai\u00fe in ahmin,\r\n"},"19":{"verse_nr":19,"verse":"[A] rodjandans izwis in psalmom jah hazeinim jah saggwim ahmeinaim, siggwandans in hairtam izwaraim fraujin,\r\n"},"20":{"verse_nr":20,"verse":"[A] awiliudondans sinteino fram allaim in namin fraujins unsaris Iesuis Xristaus attin jah guda,\r\n"},"21":{"verse_nr":21,"verse":"[A] ufhausjandans izwis misso in agisa Xristaus.\r\n"},"22":{"verse_nr":22,"verse":"[A] qenes seinaim abnam ufhausjaina swaswe fraujin;\r\n"},"23":{"verse_nr":23,"verse":"[A] unte wair ist haubi\u00fe qenais swaswe jah Xristus haubi\u00fe aikklesjons, jah is ist nasjands leikis.\r\n"},"24":{"verse_nr":24,"verse":"[A] akei swaswe aikklesjo ufhausei\u00fe Xristu, swah qenes abnam seinaim in allamma.\r\n"},"25":{"verse_nr":25,"verse":"[A] jus wairos frijo\u00fe qenins izwaros, swaswe jah Xristus frijoda aikklesjon jah sik silban atgaf faur \u00feo,\r\n"},"26":{"verse_nr":26,"verse":"[A] ei \u00feo gaweihaidedi gahrainjands \u00fewahla watins in waurda,\r\n"},"27":{"verse_nr":27,"verse":"[A] ei ustauhi silba sis wul\u00feaga aikklesjon, ni habandein wamme ai\u00fe\u00feau maile ai\u00fe\u00feau hva swaleikaize, ak ei sijai weiha jah unwamma.\r\n"},"28":{"verse_nr":28,"verse":"[A] swa jah wairos skulun frijon seinos qenins swe leika seina. [sein silbins leik frijo\u00fe,] saei seina qen frijo\u00fe, [jah] sik silban frijo\u00fe.\r\n"},"29":{"verse_nr":29,"verse":"[A] ni auk manna hvanhun sein leik fijaida, ak fodei\u00fe ita jah warmei\u00fe swaswe jah Xristus aikklesjon . . . .\r\n"},"30":{"verse_nr":30,"verse":"\r\n"},"31":{"verse_nr":31,"verse":"\r\n"},"32":{"verse_nr":32,"verse":"\r\n"},"33":{"verse_nr":33,"verse":"\r\n"}}},"6":{"chapter_nr":6,"chapter":{"1":{"verse_nr":1,"verse":"\r\n"},"2":{"verse_nr":2,"verse":"\r\n"},"3":{"verse_nr":3,"verse":"\r\n"},"4":{"verse_nr":4,"verse":"\r\n"},"5":{"verse_nr":5,"verse":"\r\n"},"6":{"verse_nr":6,"verse":"\r\n"},"7":{"verse_nr":7,"verse":"\r\n"},"8":{"verse_nr":8,"verse":"[B] . . . . tauji\u00fe \u00feiu\u00feis, \u00feata ganimi\u00fe at fraujin, ja\u00fe\u00fee skalks ja\u00fe\u00fee freis.\r\n"},"9":{"verse_nr":9,"verse":"[B] jah jus fraujans [jah jus fraujans] \u00feata samo taujai\u00fe wi\u00fera ins, fraletandans im hvotos, witandans \u00featei im jah izwis sama frauja ist in himinam, jah wiljahal\u00feei nist at imma.\r\n"},"10":{"verse_nr":10,"verse":"[B] \u00feata nu an\u00fear, bro\u00ferjus meinai, inswin(\u00fe)jai\u00fe izwis in fraujin jah in mahtai swin\u00feeins is.\r\n"},"11":{"verse_nr":11,"verse":"[B] gahamo\u00fe izwis sarwam gudis, ei magei\u00fe standan wi\u00fera listins diabulaus;\r\n"},"12":{"verse_nr":12,"verse":"[B] unte nist izwis brakja wi\u00fera leik jah blo\u00fe, ak wi\u00fera reikja jah waldufnja, wi\u00fera \u00feans fairhvu habandans riqizis \u00feis, wi\u00fera \u00feo ahmeinona unseleins in \u00feaim himinakundam.\r\n"},"13":{"verse_nr":13,"verse":"[B] du\u00fe\u00fee nimi\u00fe sarwa gudis, ei magei\u00fe andstandan in \u00feamma daga ubilin jah in allamma uswaurkjandans standan.\r\n"},"14":{"verse_nr":14,"verse":"[B] standai\u00fe nu, ufgaurdanai hupins izwarans sunjai jah gapaidodai brunjon garaihteins,\r\n"},"15":{"verse_nr":15,"verse":"[B] jah gaskohai fotum in manwi\u00feai aiwaggeljons gawair\u00fejis\r\n"},"16":{"verse_nr":16,"verse":"[B] ufar all andnimandans skildu galaubeinais, \u00feammei magu\u00fe allos arhvaznos \u00feis unseleins funiskos afhvapjan;\r\n"},"17":{"verse_nr":17,"verse":"[B] jah hilm naseinais nimai\u00fe jah meki ahmins, \u00featei ist waurd gudis;\r\n"},"18":{"verse_nr":18,"verse":"[B] \u00feairh allos aihtronins jah bidos aihtrondans in alla mela in ahmin jah du \u00feamma wakandans sinteino in allai usdaudein jah bidom fram allaim \u00feaim weiham,\r\n"},"19":{"verse_nr":19,"verse":"[B] jah fram mis, ei mis gibaidau waurd in usluka mun\u00feis mein[a]is in bal\u00feein kannjan runa aiwaggeljons,\r\n"},"20":{"verse_nr":20,"verse":"[B] faur \u00feoei airino in kunawidom, ei in izai gadaursjau, swe skuljau rodjan.\r\n"},"21":{"verse_nr":21,"verse":"[B] (a\u00fe\u00fea)n ei <jah> jus witei\u00fe hva bi mik ist, hva ik tauja, kannei\u00fe izwis allata Twkeikus sa liuba bro\u00fear jah triggwa andbahts in fraujin,\r\n"},"22":{"verse_nr":22,"verse":"[B] \u00feanei insandida du izwis, du\u00fe\u00fee ei kunnei\u00fe (hva) b(i) mik ist, jah ga\u00ferafstjai hairtona izwara.\r\n"},"23":{"verse_nr":23,"verse":"[B] gawair\u00fei bro\u00ferum jah fria\u00fewa mi\u00fe galaubeinai fram guda attin jah fraujin Iesu Xristau.\r\n"},"24":{"verse_nr":24,"verse":"[B] Du Aifaisium ustauh.\r\n"}}}}}