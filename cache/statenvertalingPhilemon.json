{"type":"book","version":"statenvertaling","book_name":"Philemon","book_nr":57, "direction":"LTR", "book":{"1":{"chapter_nr":1,"chapter":{"1":{"verse_nr":1,"verse":"Paulus, een gevangene van Christus Jezus, en Timotheus, de broeder, aan Filemon, den geliefde, en onzen medearbeider,\r\n"},"2":{"verse_nr":2,"verse":"En aan Appia, de geliefde, en aan Archippus, onzen medestrijder, en aan de Gemeente, die te uwen huize is:\r\n"},"3":{"verse_nr":3,"verse":"Genade zij ulieden en vrede van God, onzen Vader, en den Heere Jezus Christus.\r\n"},"4":{"verse_nr":4,"verse":"Ik dank mijn God, uwer altijd gedachtig zijnde in mijn gebeden;\r\n"},"5":{"verse_nr":5,"verse":"Alzo ik hoor uw liefde en geloof, hetwelk gij hebt aan den Heere Jezus, en jegens al de heiligen;\r\n"},"6":{"verse_nr":6,"verse":"Opdat de gemeenschap uws geloofs krachtig worde in de bekendmaking van alle goed, hetwelk in ulieden is door Christus Jezus.\r\n"},"7":{"verse_nr":7,"verse":"Want wij hebben grote vreugde en vertroosting over uw liefde, dat de ingewanden der heiligen verkwikt zijn geworden door u, broeder!\r\n"},"8":{"verse_nr":8,"verse":"Daarom, hoewel ik grote vrijmoedigheid heb in Christus, om u te bevelen, hetgeen betamelijk is;\r\n"},"9":{"verse_nr":9,"verse":"Zo bid ik nochtans liever door de liefde, daar ik zodanig een ben, te weten Paulus, een oud man, en nu ook een gevangene van Jezus Christus.\r\n"},"10":{"verse_nr":10,"verse":"Ik bid u dan voor mijn zoon, denwelken ik in mijn banden heb geteeld, namelijk Onesimus;\r\n"},"11":{"verse_nr":11,"verse":"Die eertijds u onnut was, maar nu u en mij zeer nuttig; denwelken ik wedergezonden heb;\r\n"},"12":{"verse_nr":12,"verse":"Doch gij, neem hem, dat is mijn ingewanden, weder aan;\r\n"},"13":{"verse_nr":13,"verse":"Denwelken ik wel had willen bij mij behouden, opdat hij mij voor u dienen zou in de banden des Evangelies.\r\n"},"14":{"verse_nr":14,"verse":"Maar ik heb zonder uw goedvinden niets willen doen, opdat uw goeddadigheid niet zou zijn als naar bedwang, maar naar vrijwilligheid.\r\n"},"15":{"verse_nr":15,"verse":"Want veellicht is hij daarom voor een kleinen tijd van u gescheiden geweest, opdat gij hem eeuwig zoudt weder hebben.\r\n"},"16":{"verse_nr":16,"verse":"Nu voortaan niet als een dienstknecht, maar meer dan een dienstknecht, namelijk een geliefden broeder, inzonderheid mij, hoeveel te meer dan u, beide in het vlees en in den Heere.\r\n"},"17":{"verse_nr":17,"verse":"Indien gij mij dan houdt voor een metgezel, zo neem hem aan, gelijk als mij.\r\n"},"18":{"verse_nr":18,"verse":"En indien hij u iets verongelijkt heeft, of schuldig is, reken dat mij toe.\r\n"},"19":{"verse_nr":19,"verse":"Ik, Paulus, heb het geschreven met deze mijn hand, ik zal het betalen; opdat ik u niet zegge, dat gij ook uzelven mij daartoe schuldig zijt.\r\n"},"20":{"verse_nr":20,"verse":"Ja, broeder, laat mij uwer hierin genieten in den Heere; verkwik mijn ingewanden in den Heere.\r\n"},"21":{"verse_nr":21,"verse":"Ik heb aan u geschreven, vertrouwende op uw gehoorzaamheid; en ik weet, dat gij doen zult ook boven hetgeen ik zeg.\r\n"},"22":{"verse_nr":22,"verse":"En bereid mij ook tegelijk een herberg; want ik hoop, dat ik door uw gebeden ulieden zal geschonken worden.\r\n"},"23":{"verse_nr":23,"verse":"U groeten Epafras, mijn medegevangene in Christus Jezus,\r\n"},"24":{"verse_nr":24,"verse":"Markus, Aristarchus, Demas, Lukas, mijn medearbeiders.\r\n"},"25":{"verse_nr":25,"verse":"De genade van onzen Heere Jezus Christus zij met uw geest. Amen.\r\n"}}}}}