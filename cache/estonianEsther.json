{"type":"book","version":"estonian","book_name":"Esther","book_nr":17, "direction":"LTR", "book":{"1":{"chapter_nr":1,"chapter":{"1":{"verse_nr":1,"verse":"Ja see s\u00fcndis Ahasverose ajal, selle Ahasverose, kes valitses Indiast Etioopiani - sada kahtk\u00fcmmend seitset maad -,\n"},"2":{"verse_nr":2,"verse":"neil p\u00e4evil, kui kuningas Ahasveros istus oma kuninglikul auj\u00e4rjel Suusani palees.\n"},"3":{"verse_nr":3,"verse":"Oma valitsemise kolmandal aastal tegi ta v\u00f5\u00f5ruspeo k\u00f5igile oma v\u00fcrstidele ja sulastele; P\u00e4rsia ja Meedia v\u00f5imukandjad, \u00fclikud ja maavalitsejad olid tema juures.\n"},"4":{"verse_nr":4,"verse":"Ta n\u00e4itas oma kuningriigi m\u00e4\u00e4ratut rikkust ja oma v\u00f5imu toredat hiilgust palju p\u00e4evi - sada kaheksak\u00fcmmend p\u00e4eva.\n"},"5":{"verse_nr":5,"verse":"Ja kui need p\u00e4evad olid m\u00f6\u00f6dunud, tegi kuningas seitsmep\u00e4evase peo kogu Suusani palees olevale rahvale, niih\u00e4sti suurtele kui v\u00e4ikestele, kuningliku palee rohuaia v\u00e4ljakul.\n"},"6":{"verse_nr":6,"verse":"Peened valged ja sinised kangad olid kinnitatud valgete ja purpurpunaste n\u00f6\u00f6ridega h\u00f5ber\u00f5ngaste ja marmorsammaste k\u00fclge; kullast ja h\u00f5bedast lamamisasemed olid alabastrist ja marmorist, klaasjaist ja kirjudest kividest ruudulisel p\u00f5randal.\n"},"7":{"verse_nr":7,"verse":"Juua anti kuldkarikaist, karikaid oli mitmesuguseid, ja kuninglikku veini oli palju, kuninga kohaselt.\n"},"8":{"verse_nr":8,"verse":"Aga joomisel kehtis korraldus, et sundust ei ole, sest kuningas oli seda kinnitanud k\u00f5igile oma koja\u00fclemaile, et iga\u00fcks v\u00f5ib teha, nagu temale meeldib.\n"},"9":{"verse_nr":9,"verse":"Kuninganna Vasti tegi peo ka naistele kuningas Ahasverose kuninglikus kojas.\n"},"10":{"verse_nr":10,"verse":"Seitsmendal p\u00e4eval, kui kuninga s\u00fcda oli veinir\u00f5\u00f5mus, k\u00e4skis ta Mehumani, Bistat, Harbonat, Bigtat, Abagtat, Seetarit ja Karkast, seitset eunuhhi, kes kuningas Ahasverost teenisid,\n"},"11":{"verse_nr":11,"verse":"tuua kuninganna Vasti kuninga ette koos kuningliku krooniga, et n\u00e4idata rahvaile ja v\u00fcrstidele tema ilu, sest ta oli ilusa v\u00e4limusega.\n"},"12":{"verse_nr":12,"verse":"Aga kuninganna Vasti keeldus tulemast kuninga k\u00e4su peale, mis eunuhhide kaudu oli antud; siis raevutses kuningas v\u00e4ga ja viha s\u00fcttis temas p\u00f5lema.\n"},"13":{"verse_nr":13,"verse":"Ja kuningas k\u00fcsis tarkadelt, kes aegu m\u00f5istsid, sest oli viisiks panna kuninga k\u00e4sk k\u00f5igi seaduse- ja \u00f5igusetundjate ette,\n"},"14":{"verse_nr":14,"verse":"ja temale l\u00e4hemad olid Karsena, Seetar, Admata, Tarsis, Meres, Marsena ja Memukan, seitse P\u00e4rsia ja Meedia v\u00fcrsti, kes n\u00e4gid kuninga palet ja istusid kuningriigis esimesel kohal:\n"},"15":{"verse_nr":15,"verse":"\u201eMida tuleks seaduse j\u00e4rgi teha kuninganna Vastiga, sellep\u00e4rast et ta ei ole t\u00e4itnud kuninga k\u00e4sku, mis eunuhhide kaudu oli antud?\u201d\n"},"16":{"verse_nr":16,"verse":"Siis vastas Memukan kuninga ja v\u00fcrstide ees: \u201eMitte ainult kuninga vastu ei ole kuninganna Vasti eksinud, vaid ka k\u00f5igi v\u00fcrstide ja k\u00f5igi rahvaste vastu kuningas Ahasverose k\u00f5igis maades.\n"},"17":{"verse_nr":17,"verse":"Kui kuninganna tegu saab teatavaks k\u00f5igile naistele, siis nad hakkavad p\u00f5lgusega vaatama oma meestele, \u00f6eldes: Kuningas Ahasveros k\u00e4skis tuua kuninganna Vasti enese ette, aga tema ei tulnud.\n"},"18":{"verse_nr":18,"verse":"Juba t\u00e4na v\u00f5ivad P\u00e4rsia ja Meedia v\u00fcrstinnad, kes sellest kuninganna teost kuulevad, k\u00f5igile kuninga v\u00fcrstidele n\u00f5nda vastata, ja sellest tuleb palju p\u00f5lgust ning viha.\n"},"19":{"verse_nr":19,"verse":"Kui kuningas heaks arvab, siis tulgu temalt kuninglik k\u00e4sk ja see kirjutatagu muutmatuna P\u00e4rsia ja Meedia seaduste hulka, et Vasti ei tohi tulla kuningas Ahasverose ette ja et kuningas annab tema kuningliku au teisele, kes on temast parem!\n"},"20":{"verse_nr":20,"verse":"Ja kui kuninga otsus, mille ta teeb, saab teatavaks kogu tema kuningriigis, mis on ju suur, siis austavad k\u00f5ik naised oma mehi, niih\u00e4sti suured kui v\u00e4ikesed.\u201d\n"},"21":{"verse_nr":21,"verse":"See k\u00f5ne oli kuninga ja v\u00fcrstide silmis hea, ja kuningas tegi Memukani s\u00f5na j\u00e4rgi.\n"},"22":{"verse_nr":22,"verse":"Ja ta l\u00e4kitas kirjad k\u00f5igisse kuninga maadesse, igale maale tema oma kirjaviisis ja igale rahvale tema oma keeles, et iga mees olgu valitseja oma kojas ja r\u00e4\u00e4kigu oma rahva keelt!\n"}}},"2":{"chapter_nr":2,"chapter":{"1":{"verse_nr":1,"verse":"P\u00e4rast neid s\u00fcndmusi, kui kuningas Ahasverose viha oli jahtunud, m\u00f5tles ta Vastile ja sellele, mis ta oli teinud ning mis tema kohta oli otsustatud.\n"},"2":{"verse_nr":2,"verse":"Siis \u00fctlesid kuninga sulased, kes teda teenisid: \u201eOtsitagu kuningale noori neitseid, kes on ilusa v\u00e4limusega.\n"},"3":{"verse_nr":3,"verse":"Kuningas pangu ametnikke k\u00f5igisse oma kuningriigi maadesse, et need koguksid k\u00f5ik ilusa v\u00e4limusega noored neitsid Suusani palee naistemajasse eunuhhi Heegai, kuninga naistevalvaja k\u00e4e alla, ja et neile antaks vajalikku iluravi.\n"},"4":{"verse_nr":4,"verse":"Ja t\u00fctarlaps, kes kuningale meeldib, saagu Vasti asemel kuningannaks.\u201d  See k\u00f5ne oli kuninga meelest hea ja ta tegi n\u00f5nda.\n"},"5":{"verse_nr":5,"verse":"Suusani palees oli Juuda mees, Mordokai nimi, Jairi poeg, kes oli Simei poeg, kes oli benjaminlase Kiisi poeg.\n"},"6":{"verse_nr":6,"verse":"Tema oli  Jeruusalemmast vangi viidud koos nende vangidega, kes vangistati koos Juuda kuninga Jekonjaga, kelle Paabeli kuningas Nebukadnetsar oli vangi viinud.\n"},"7":{"verse_nr":7,"verse":"Tema oli oma sugulase t\u00fctre Hadassa, see on Estri kasvataja, sest temal ei olnud ei isa ega ema; see t\u00fctarlaps oli ilusa jume ja kauni v\u00e4limusega; ja et ta isa ja ema olid surnud, siis oli Mordokai v\u00f5tnud tema enesele t\u00fctreks.\n"},"8":{"verse_nr":8,"verse":"Ja kui n\u00fc\u00fcd kuninga k\u00e4sk ja seadus said teatavaks ja palju t\u00fctarlapsi koguti Suusani paleesse Heegai k\u00e4e alla, siis v\u00f5eti ka Ester kuningakotta Heegai k\u00e4e alla, kes oli naistevalvaja.\n"},"9":{"verse_nr":9,"verse":"T\u00fctarlaps meeldis temale ja leidis armu tema ees; ja ta t\u00f5ttas temale andma iluravivahendeid ja kohast toitu, andis temale seitse valitud teenijat kuningakojast ning m\u00e4\u00e4ras temale ja ta teenijaile parima paiga naistemajas.\n"},"10":{"verse_nr":10,"verse":"Ester ei teatanud oma rahvust ja p\u00e4ritolu, sest Mordokai oli teda keelanud seda teatamast.\n"},"11":{"verse_nr":11,"verse":"Ja Mordokai k\u00f5ndis iga p\u00e4ev naistemaja \u00f5ue ees, et teada saada, kuidas Estri k\u00e4si k\u00e4ib ja mis temaga juhtub.\n"},"12":{"verse_nr":12,"verse":"Kui igale t\u00fctarlapsele j\u00f5udis k\u00e4tte kord, et tal tuli minna kuningas Ahasverose juurde p\u00e4rast kaheteistk\u00fcmne kuu m\u00f6\u00f6dumist, nagu naistele oli m\u00e4\u00e4ratud - sest n\u00f5nda kaua kestsid nende iluravip\u00e4evad: kuus kuud m\u00fcrri\u00f5liga ja kuus kuud palsamite ning muude naiste iluravivahenditega -,\n"},"13":{"verse_nr":13,"verse":"siis v\u00f5is t\u00fctarlaps minna kuninga juurde ja temale anti naistemajast kuningakotta minnes kaasa k\u00f5ik, mida ta soovis.\n"},"14":{"verse_nr":14,"verse":"Ta l\u00e4ks \u00f5htul ja tuli hommikul tagasi teise naistemajasse eunuhhi Saasgase, kuninga liignaistevalvaja k\u00e4e alla; ta ei l\u00e4inud enam kuninga juurde, olgu siis, et ta kuningale meeldis ja teda nimeliselt kutsuti.\n"},"15":{"verse_nr":15,"verse":"Kui n\u00fc\u00fcd Estril, Mordokai sugulase Abihaili t\u00fctrel, kelle Mordokai oli v\u00f5tnud enesele t\u00fctreks, tuli minna kuninga juurde, siis ei palunud ta midagi muud kui seda, mida eunuhh Heegai, kuninga naistevalvaja, soovitas; aga Ester leidis armu k\u00f5igi silmis, kes teda n\u00e4gid.\n"},"16":{"verse_nr":16,"verse":"Ja Ester viidi kuningas Ahasverose juurde tema kuninglikku kotta k\u00fcmnendas kuus, see on teebetikuus, tema seitsmendal valitsemisaastal.\n"},"17":{"verse_nr":17,"verse":"Ja kuningas armastas Estrit enam kui k\u00f5iki teisi naisi, ja Ester leidis tema ees armu ja heldust enam kui k\u00f5ik teised neitsid; ta pani temale kuningliku krooni p\u00e4he ja tegi ta Vasti asemel kuningannaks.\n"},"18":{"verse_nr":18,"verse":"Ja kuningas tegi suure v\u00f5\u00f5ruspeo k\u00f5igile oma v\u00fcrstidele ja sulastele, v\u00f5\u00f5ruspeo Estri auks; ta alandas maade makse ja jagas kuningakohaseid kingitusi.\n"},"19":{"verse_nr":19,"verse":"Kui teist korda neitseid koguti ja Mordokai istus kuninga v\u00e4ravas -\n"},"20":{"verse_nr":20,"verse":"Ester ei olnud teatanud oma p\u00e4ritolu ja rahvust, nagu Mordokai teda oli keelanud, ja Ester tegi Mordokai k\u00e4su j\u00e4rgi nagu siis, kui ta oli tema kasvandik -,\n"},"21":{"verse_nr":21,"verse":"siis neilsamul p\u00e4evil, kui Mordokai istus kuninga v\u00e4ravas, vihastasid Bigtan ja Teres, kaks eunuhhi kuninga l\u00e4vehoidjate hulgast, ja tahtsid pista k\u00e4tt kuningas Ahasverose k\u00fclge.\n"},"22":{"verse_nr":22,"verse":"Aga Mordokai sai sellest teada ja ta jutustas sellest kuninganna Estrile, ja Ester r\u00e4\u00e4kis seda kuningale Mordokai nimel.\n"},"23":{"verse_nr":23,"verse":"Ja kui asja uuriti ning leiti n\u00f5nda olevat, siis poodi nad m\u00f5lemad puusse; ja see kirjutati kuninga jaoks ajaraamatusse.\n"}}},"3":{"chapter_nr":3,"chapter":{"1":{"verse_nr":1,"verse":"P\u00e4rast neid s\u00fcndmusi \u00fclendas kuningas Ahasveros agaglase Haamani, Hammedata poja, edutas teda ja pani ta istme \u00fclemale k\u00f5igist v\u00fcrstidest, kes ta juures olid.\n"},"2":{"verse_nr":2,"verse":"Ja k\u00f5ik kuninga sulased, kes olid kuninga v\u00e4ravas, pidid heitma p\u00f5lvili ja kummardama Haamanit, sest n\u00f5nda oli kuningas tema suhtes k\u00e4skinud; aga Mordokai ei p\u00f5lvitanud ega kummardanud.\n"},"3":{"verse_nr":3,"verse":"Siis \u00fctlesid kuninga sulased, kes olid kuninga v\u00e4ravas, Mordokaile: \u201eMiks sa kuninga k\u00e4sust \u00fcle astud?\u201d\n"},"4":{"verse_nr":4,"verse":"Ja kui nad seda temale iga p\u00e4ev olid \u00f6elnud, aga tema neid kuulda ei v\u00f5tnud, siis teatasid nad sellest Haamanile, et n\u00e4ha, kas Mordokai p\u00f5hjus on k\u00fcllaldane, kuna ta neile oli \u00f6elnud enese juudi olevat.\n"},"5":{"verse_nr":5,"verse":"Kui Haaman n\u00e4gi, et Mordokai ei p\u00f5lvitanud ja teda ei kummardanud, siis t\u00e4itus Haaman vihaga.\n"},"6":{"verse_nr":6,"verse":"Aga sellest oli tema silmis v\u00e4he, et pista k\u00e4tt \u00fcksnes Mordokai k\u00fclge - sest temale oli Mordokai rahvus teatavaks tehtud -, ja n\u00f5nda p\u00fc\u00fcdis Haaman h\u00e4vitada k\u00f5iki juute, kes olid kogu Ahasverose kuningriigis.\n"},"7":{"verse_nr":7,"verse":"Esimeses kuus, see on niisanikuus, kuningas Ahasverose kaheteistk\u00fcmnendal aastal, heideti Haamani ees p\u00e4evast p\u00e4eva puuri, see on liisku; n\u00f5nda kuust kuusse kaheteistk\u00fcmnendani, see on adarikuuni.\n"},"8":{"verse_nr":8,"verse":"Ja Haaman \u00fctles kuningas Ahasverosele: \u201e\u00dcks rahvas on hajutatuna ja eraldatuna rahvaste keskel sinu kuningriigi k\u00f5igis maades; nende seadused on teistsugused kui k\u00f5igil muudel rahvastel ja nad ei tee kuninga seaduste j\u00e4rgi; seep\u00e4rast ei ole kuningal kasulik neid sallida.\n"},"9":{"verse_nr":9,"verse":"Kui kuningas heaks arvab, siis k\u00e4skigu ta kirjutada, et nad tuleb hukata; mina vaen siis k\u00fcmme tuhat talenti h\u00f5bedat ametnike k\u00e4tte, et see viidaks kuninga varaaitadesse.\u201d\n"},"10":{"verse_nr":10,"verse":"Siis v\u00f5ttis kuningas oma pitseris\u00f5rmuse s\u00f5rmest ja andis selle agaglasele Haamanile, Hammedata pojale, juutide vaenlasele.\n"},"11":{"verse_nr":11,"verse":"Ja kuningas \u00fctles Haamanile: \u201eH\u00f5be olgu antud sulle, n\u00f5ndasamuti rahvas, et sa temaga talitaksid, nagu su meelest hea on!\u201d\n"},"12":{"verse_nr":12,"verse":"Ja esimese kuu kolmeteistk\u00fcmnendal p\u00e4eval kutsuti kuninga kirjutajad ning lasti kirjutada k\u00f5ik, mida Haaman k\u00e4skis, kuninga asehaldureile ja maavalitsejaile, kes olid iga maa \u00fcle, ja iga rahva v\u00fcrstidele, igale maale tema kirjaviisis ja igale rahvale tema keeles; seda kirjutati kuningas Ahasverose nimel ja see kinnitati kuninga pitseris\u00f5rmusega.\n"},"13":{"verse_nr":13,"verse":"Siis l\u00e4kitati jooksjatega kirjad k\u00f5igisse kuninga maadesse, et tuleb h\u00e4vitada, tappa ja hukata k\u00f5ik juudid, noored ja vanad, lapsed ja naised \u00fchel p\u00e4eval, kaheteistk\u00fcmnenda kuu, see on adarikuu kolmeteistk\u00fcmnendal p\u00e4eval, ja et nende varandus tuleb riisuda.\n"},"14":{"verse_nr":14,"verse":"Kirja \u00e4rakiri oli antud seadusena igale maale, avaldamiseks k\u00f5igile rahvastele, et nad oleksid selleks p\u00e4evaks valmis.\n"},"15":{"verse_nr":15,"verse":"Jooksjad l\u00e4ksid kuninga k\u00e4sul rutates v\u00e4lja, kui seadus Suusani palees oli antud; kuningas ja Haaman istusid jooma, aga Suusani linn oli \u00e4revuses.\n"}}},"4":{"chapter_nr":4,"chapter":{"1":{"verse_nr":1,"verse":"Kui Mordokai sai teada k\u00f5ik, mis oli s\u00fcndinud, siis ta k\u00e4ristas oma riided l\u00f5hki, riietus kotiriidesse ja raputas tuhka pea peale, l\u00e4ks linna keskele ning kisendas valjusti ja kibedasti.\n"},"2":{"verse_nr":2,"verse":"Ja ta l\u00e4ks kuninga v\u00e4rava ette, sest kotiriides ei olnud lubatud kuninga v\u00e4ravast sisse minna.\n"},"3":{"verse_nr":3,"verse":"Igal maal, igas paigas, kuhu kuninga k\u00e4sk ja tema seadus j\u00f5udis, oli juutidel suur lein, paast, nutt ja hala; kotiriie ja tuhk olid paljudele asemeks.\n"},"4":{"verse_nr":4,"verse":"Kui Estri teenijad ja eunuhhid tulid ning temale sellest teatasid, siis tundis kuninganna suurt valu ja ta l\u00e4kitas Mordokaile riideid selga panemiseks, et ta saaks oma kotiriide seljast \u00e4ra v\u00f5tta; aga tema ei v\u00f5tnud neid vastu.\n"},"5":{"verse_nr":5,"verse":"Siis kutsus Ester Hataki, \u00fche kuninga eunuhhidest, kes oli pandud teda teenima, ja andis temale k\u00e4su hankida teateid Mordokai kohta, et mis on ja misp\u00e4rast see n\u00f5nda on.\n"},"6":{"verse_nr":6,"verse":"Ja Hatak l\u00e4ks Mordokai juurde linna v\u00e4ljakule, mis oli kuninga v\u00e4rava ees,\n"},"7":{"verse_nr":7,"verse":"ja Mordokai jutustas talle k\u00f5ik, mis temaga oli juhtunud, ja andis t\u00e4pseid andmeid h\u00f5beda kohta, mida Haaman oli lubanud vaagida kuninga varaaitadesse juutide hukkamise eest.\n"},"8":{"verse_nr":8,"verse":"Ja ta andis temale \u00e4rakirja seadusekirjast, mis Suusanis oli antud nende h\u00e4vitamiseks, et ta n\u00e4itaks seda Estrile ja jutustaks talle, ja k\u00e4siks teda minna kuninga juurde temalt armu paluma ja oma rahvale abi otsima.\n"},"9":{"verse_nr":9,"verse":"Ja Hatak tuli ning andis Estrile edasi Mordokai s\u00f5nad.\n"},"10":{"verse_nr":10,"verse":"Aga Ester r\u00e4\u00e4kis Hatakiga ja k\u00e4skis tal Mordokaile \u00f6elda:\n"},"11":{"verse_nr":11,"verse":"\u201eK\u00f5ik kuninga sulased ja kuninga maade rahvad teavad, et iga\u00fche jaoks, olgu see mees v\u00f5i naine, kes kutsumata l\u00e4heb kuninga juurde sise\u00f5ue, on ainult \u00fcks seadus: ta peab surema; v\u00f5i olgu siis, kui kuningas sirutab oma kuldkepi tema poole, et ta v\u00f5ib j\u00e4\u00e4da elama. Aga mind ei ole kuninga juurde kutsutud juba kolmk\u00fcmmend p\u00e4eva.\u201d\n"},"12":{"verse_nr":12,"verse":"Kui Estri s\u00f5nad Mordokaile edasi anti,\n"},"13":{"verse_nr":13,"verse":"siis Mordokai k\u00e4skis Estrile vastata: \u201e\u00c4ra m\u00f5tle, et sa kuningakojas paremini p\u00e4\u00e4sed kui k\u00f5ik muud juudid!\n"},"14":{"verse_nr":14,"verse":"Sest kui sa sel ajal t\u00f5esti vaikid, tuleb juutidele abi ja p\u00e4\u00e4ste mujalt, aga sina ja su isa pere hukkute! Ja kes teab, kas sa mitte ei olegi just selle asja p\u00e4rast p\u00e4\u00e4senud kuninglikku seisusesse?\u201d\n"},"15":{"verse_nr":15,"verse":"Siis Ester k\u00e4skis Mordokaile vastata:\n"},"16":{"verse_nr":16,"verse":"\u201eMine kogu kokku k\u00f5ik Suusanis leiduvad juudid ja paastuge minu p\u00e4rast; kolm p\u00e4eva \u00e4rge s\u00f6\u00f6ge ega jooge ei \u00f6\u00f6sel ega p\u00e4eval. Minagi paastun oma teenijatega n\u00f5nda. Ja siis ma l\u00e4hen kuninga juurde, kuigi see pole seadusep\u00e4rane.  Aga kui ma hukkun, siis hukkun!\u201d\n"},"17":{"verse_nr":17,"verse":"Siis Mordokai l\u00e4ks ja tegi k\u00f5ik n\u00f5nda, nagu Ester teda oli k\u00e4skinud.\n"}}},"5":{"chapter_nr":5,"chapter":{"1":{"verse_nr":1,"verse":"Ja kolmandal p\u00e4eval pani Ester selga kuninglikud r\u00f5ivad  ning astus kuningakoja sise\u00f5ue, mis oli otse kuningakoja vastas; ja kuningas istus oma kuninglikul auj\u00e4rjel kuninglikus kojas, koja ukse vastas.\n"},"2":{"verse_nr":2,"verse":"Kui kuningas n\u00e4gi kuninganna Estrit \u00f5ues seisvat, siis leidis too armu tema silmis ja kuningas sirutas Estri poole kuldkepi, mis tal k\u00e4es oli; siis Ester astus ligi ja puudutas kepiotsa.\n"},"3":{"verse_nr":3,"verse":"Ja kuningas \u00fctles temale: \u201eMis sul tarvis on, kuninganna Ester, ja mida sa palud? Kui see oleks ka pool kuningriiki, see antakse sulle!\u201d\n"},"4":{"verse_nr":4,"verse":"Ja Ester vastas: \u201eKui kuningas heaks arvab, siis tulgu kuningas ja Haaman t\u00e4na peole, mille ma temale olen korraldanud!\u201d\n"},"5":{"verse_nr":5,"verse":"Kuningas \u00fctles: \u201eSaatke kiiresti Haaman, et saaksime teha, nagu Ester on \u00f6elnud!\u201d Ja kuningas ning Haaman tulid peole, mille Ester oli korraldanud.\n"},"6":{"verse_nr":6,"verse":"Ja veini juues \u00fctles kuningas Estrile: \u201eMida sa palud? See antakse sulle! Ja su soov, olgu see v\u00f5i pool kuningriiki, t\u00e4idetakse!\u201d\n"},"7":{"verse_nr":7,"verse":"Aga Ester kostis ning \u00fctles: \u201eMu palve ja soov on:\n"},"8":{"verse_nr":8,"verse":"kui ma kuninga silmis olen armu leidnud ja kui kuningas heaks arvab anda, mida ma palun, ja teha, mida ma soovin, siis tulgu kuningas ja Haaman peole, mille ma neile korraldan; ma teen siis homme, nagu kuningas soovib!\u201d\n"},"9":{"verse_nr":9,"verse":"Ja Haaman l\u00e4ks sel p\u00e4eval sealt \u00e4ra r\u00f5\u00f5msana ja heas tujus; aga kui Haaman n\u00e4gi Mordokaid kuninga v\u00e4ravas, et too ei t\u00f5usnud p\u00fcsti ega v\u00e4risenud tema ees, siis Haaman sai t\u00e4is tulist viha Mordokai vastu.\n"},"10":{"verse_nr":10,"verse":"Aga Haaman talitses ennast ja l\u00e4ks oma kotta; siis ta l\u00e4kitas s\u00f5na ja laskis tuua oma s\u00f5brad ja oma naise Serese.\n"},"11":{"verse_nr":11,"verse":"Ja Haaman jutustas neile oma suurest rikkusest ja oma paljudest poegadest, ja sellest, kuidas kuningas teda oli \u00fclendanud ja kuidas ta teda oli edutanud kuninga v\u00fcrstide ja sulaste ees.\n"},"12":{"verse_nr":12,"verse":"Ja Haaman \u00fctles: \u201eIsegi kuninganna Ester ei lasknud kedagi muud kui mind tulla koos kuningaga peole, mille ta korraldas. Ja homsekski on ta mind kutsunud koos kuningaga.\n"},"13":{"verse_nr":13,"verse":"Aga see k\u00f5ik ei rahulda mind, niikaua kui ma n\u00e4en juut Mordokaid istumas kuninga v\u00e4ravas!\u201d\n"},"14":{"verse_nr":14,"verse":"Siis \u00fctlesid ta naine Seres ja k\u00f5ik ta s\u00f5brad temale: \u201eTehtagu puu, viisk\u00fcmmend k\u00fc\u00fcnart k\u00f5rge, ja \u00fctle hommikul kuningale, et Mordokai sinna poodaks. Siis sa v\u00f5id r\u00f5\u00f5msalt koos kuningaga minna peole!\u201d See k\u00f5ne oli Haamani meelest hea ja ta k\u00e4skis puu valmis teha.\n"}}},"6":{"chapter_nr":6,"chapter":{"1":{"verse_nr":1,"verse":"Sel \u00f6\u00f6l ei saanud kuningas und; siis k\u00e4skis ta tuua meelespeetavate s\u00fcndmuste kirja, ajaraamatu. Ja kui sellest kuningale ette loeti,\n"},"2":{"verse_nr":2,"verse":"siis leiti kirjutatud olevat, kuidas Mordokai oli andnud teateid Bigtani ja Teresi, kuninga kahe eunuhhi kohta l\u00e4vehoidjate hulgast, et need olid tahtnud pista oma k\u00e4tt kuningas Ahasverose k\u00fclge.\n"},"3":{"verse_nr":3,"verse":"Ja kuningas k\u00fcsis: \u201eMissugune austus ja \u00fclendus on Mordokaile selle eest osaks saanud?\u201d Kuninga sulased, kes teda teenisid, vastasid: \u201eTa pole midagi saanud.\u201d\n"},"4":{"verse_nr":4,"verse":"Siis k\u00fcsis kuningas: \u201eKes on \u00f5ues?\u201d Haaman oli just tulnud kuningakoja v\u00e4lis\u00f5ue kuningale \u00fctlema, et Mordokai poodaks puusse, mille ta tema jaoks oli k\u00e4skinud valmistada.\n"},"5":{"verse_nr":5,"verse":"Ja kuninga sulased vastasid temale: \u201eVaata, Haaman seisab \u00f5ues.\u201d Ja kuningas \u00fctles: \u201eTa tulgu sisse!\u201d\n"},"6":{"verse_nr":6,"verse":"Ja Haaman tuli ning kuningas k\u00fcsis temalt: \u201eMida tuleks teha selle mehega, keda kuningas tahab austada?\u201d Siis m\u00f5tles Haaman oma s\u00fcdames: \u201eKellele muule tahab kuningas rohkem austust avaldada kui minule?\u201d\n"},"7":{"verse_nr":7,"verse":"Ja Haaman vastas kuningale: \u201eMehele, keda kuningas tahab austada,\n"},"8":{"verse_nr":8,"verse":"toodagu kuninglik kuub, millesse kuningas ise on olnud riietatud, ja hobune, kelle seljas kuningas on ratsutanud ja kellele kuninglik peaehe on p\u00e4he pandud.\n"},"9":{"verse_nr":9,"verse":"Kuub ja hobune antagu kuninga \u00fche v\u00fcrsti k\u00e4tte \u00fclikute hulgast; ja riietatagu mees, keda kuningas tahab austada, ning s\u00f5idutatagu teda hobuse seljas linna v\u00e4ljakule ja h\u00fc\u00fctagu tema ees: N\u00f5nda tehakse mehega, keda kuningas tahab austada!\u201d\n"},"10":{"verse_nr":10,"verse":"Siis \u00fctles kuningas Haamanile: \u201eT\u00f5tta, v\u00f5ta kuub ja hobune, nagu sa oled \u00f6elnud, ja tee n\u00f5nda juut Mordokaiga, kes istub kuninga v\u00e4ravas! \u00c4ra j\u00e4ta midagi tegemata k\u00f5igest sellest, mis sa oled \u00f6elnud!\u201d\n"},"11":{"verse_nr":11,"verse":"Ja Haaman v\u00f5ttis kuue ja hobuse, riietas Mordokai ja s\u00f5idutas ta linna v\u00e4ljakule ning h\u00fc\u00fcdis tema ees: \u201eN\u00f5nda tehakse mehega, keda kuningas tahab austada!\u201d\n"},"12":{"verse_nr":12,"verse":"Seej\u00e4rel p\u00f6\u00f6rdus Mordokai tagasi kuninga v\u00e4ravasse, Haaman aga ruttas oma kotta leinates ja kinnikaetud peaga.\n"},"13":{"verse_nr":13,"verse":"Kui Haaman jutustas Seresele, oma naisele, ja k\u00f5igile oma s\u00f5pradele k\u00f5ik, mis temale oli juhtunud, siis \u00fctlesid talle tema targad ja ta naine Seres: \u201eKui Mordokai, kelle ees sa oled hakanud langema, on juutide soost, siis sa ei suuda tema vastu midagi, vaid sa langed t\u00f5esti tema ees.\u201d\n"},"14":{"verse_nr":14,"verse":"Kui nad alles temaga r\u00e4\u00e4kisid, saabusid kuninga eunuhhid ja kiirustasid Haamanit minema sellele peole, mille Ester oli korraldanud.\n"}}},"7":{"chapter_nr":7,"chapter":{"1":{"verse_nr":1,"verse":"Kui kuningas ja Haaman olid tulnud kuninganna Estri juurde peole,\n"},"2":{"verse_nr":2,"verse":"siis \u00fctles kuningas veini juues Estrile ka teisel p\u00e4eval: \u201eMida sa palud, kuninganna Ester, see antakse sulle! Ja su soov, olgu see v\u00f5i pool kuningriiki, t\u00e4idetakse!\u201d\n"},"3":{"verse_nr":3,"verse":"Ja kuninganna Ester kostis ning \u00fctles: \u201eKui ma olen sinu silmis armu leidnud, kuningas, ja kui kuningas heaks arvab, siis kingitagu mulle mu palvel mu elu ja vastavalt mu soovile mu rahvas!\n"},"4":{"verse_nr":4,"verse":"Sest meie, mina ja mu rahvas, oleme m\u00fc\u00fcdud h\u00e4vitamiseks, tapmiseks ja hukkamiseks. Kui meid oleks m\u00fc\u00fcdud sulaseiks ja teenijaiks, siis ma oleksin vaikinud, sest seesugune \u00f5nnetus ei oleks kuninga t\u00fclitamiseks k\u00fcllaldane.\u201d\n"},"5":{"verse_nr":5,"verse":"Siis r\u00e4\u00e4kis kuningas Ahasveros ja k\u00fcsis kuninganna Estrilt: \u201eKes see on ja kus see on, kes on julgenud n\u00f5nda teha?\u201d\n"},"6":{"verse_nr":6,"verse":"Ja Ester vastas: \u201eVaenlane ja vihamees on see kuri Haaman!\u201d Siis kohkus Haaman kuninga ja kuninganna ees.\n"},"7":{"verse_nr":7,"verse":"Ja kuningas t\u00f5usis vihasena veini joomast ning l\u00e4ks palee rohuaeda, aga Haaman j\u00e4i paluma kuninganna Estrit oma elu p\u00e4rast, sest ta n\u00e4gi, et kuninga poolt oli tema kohta halba otsustatud.\n"},"8":{"verse_nr":8,"verse":"Kui kuningas tuli palee rohuaiast tagasi kotta, kus veini oli joodud, siis oli Haaman langenud asemele, millel Ester lamas. Ja kuningas \u00fctles: \u201eKas ta tahab isegi kuningannat mu oma kojas \u00e4ra naerda?\u201d Vaevalt oli see s\u00f5na kuninga suust v\u00e4lja tulnud, kui juba Haamani n\u00e4gu kaeti.\n"},"9":{"verse_nr":9,"verse":"Ja Harbona, \u00fcks kuningat teenivatest eunuhhidest, \u00fctles: \u201eEnn\u00e4e, seal on ka puu, mille Haaman laskis valmistada Mordokai jaoks, kes kuninga huvides k\u00f5neles. See seisab Haamani koja juures, viisk\u00fcmmend k\u00fc\u00fcnart k\u00f5rge.\u201d Ja kuningas \u00fctles: \u201ePooge ta sinna!\u201d\n"},"10":{"verse_nr":10,"verse":"Ja Haaman poodi puusse, mille ta Mordokai jaoks oli lasknud valmistada; siis lahtus kuninga viha.\n"}}},"8":{"chapter_nr":8,"chapter":{"1":{"verse_nr":1,"verse":"Selsamal p\u00e4eval andis kuningas Ahasveros kuninganna Estrile juutide vaenlase Haamani koja; ja Mordokai v\u00f5is tulla kuninga ette, sest Ester oli teatanud, kes ta temale oli.\n"},"2":{"verse_nr":2,"verse":"Ja kuningas t\u00f5mbas oma pitseris\u00f5rmuse, mille ta Haamanilt oli \u00e4ra v\u00f5tnud, ja andis selle Mordokaile; ja Ester pani Mordokai Haamani koja \u00fcle.\n"},"3":{"verse_nr":3,"verse":"Aga Ester r\u00e4\u00e4kis veel kuninga ees ja heitis tema jalge ette maha, nuttis ja anus teda, et ta keelaks agaglase Haamani kurjuse ja tema kava, mille ta juutide vastu oli sepitsenud.\n"},"4":{"verse_nr":4,"verse":"Siis sirutas kuningas kuldkepi Estri poole ja Ester t\u00f5usis ning seisis kuninga ees\n"},"5":{"verse_nr":5,"verse":"ja \u00fctles: \u201eKui kuningas heaks arvab ja kui ma tema ees olen armu leidnud, kui see asi on kuninga meelest \u00f5ige ja mina tema silmis vastuv\u00f5etav, siis lase kirjutada, et agaglase Haamani, Hammedata poja kirjad kavaga, mis ta kirjutas k\u00f5igis kuninga maades olevate juutide hukkamiseks, tagasi v\u00f5etaks!\n"},"6":{"verse_nr":6,"verse":"Sest kuidas v\u00f5iksin n\u00e4ha \u00f5nnetust, mis mu rahvast tabab, ja kuidas v\u00f5iksin vaadata oma sugulaste hukkumist?\u201d\n"},"7":{"verse_nr":7,"verse":"Siis \u00fctles kuningas Ahasveros kuninganna Estrile ja juut Mordokaile: \u201eVaata, ma olen andnud Haamani koja Estrile ja Haaman ise on puusse poodud, sellep\u00e4rast et ta tahtis pista oma k\u00e4e juutide k\u00fclge.\n"},"8":{"verse_nr":8,"verse":"Ja n\u00fc\u00fcd kirjutage teie ise juutide p\u00e4rast kuninga nimel, nagu teie meelest hea on, ja kinnitage see kuningliku pitseris\u00f5rmusega; sest kirja, mis kuninga nimel on kirjutatud ja kuningliku pitseris\u00f5rmusega on kinnitatud, ei saa tagasi v\u00f5tta!\u201d\n"},"9":{"verse_nr":9,"verse":"Siis kutsuti otsekohe kuninga kirjutajad - see oli kolmandas kuus, siivanikuus, selle kahek\u00fcmne kolmandal p\u00e4eval - ja kirjutati k\u00f5ik, mida Mordokai k\u00e4skis, juutidele ja asehaldureile, maavalitsejaile ja maade v\u00fcrstidele Indiast Etioopiani, saja kahek\u00fcmne seitsmel maal, igale maale tema kirjaviisis ja igale rahvale tema keeles; ka juutidele nende kirjaviisis ja keeles.\n"},"10":{"verse_nr":10,"verse":"Seda kirjutati kuningas Ahasverose nimel ja kinnitati kuninga pitseris\u00f5rmusega; ja kirjad l\u00e4kitati ratsak\u00e4skjalgadega, kes ratsutasid kuninglikel hobustel, v\u00f5idus\u00f5iduratsudel.\n"},"11":{"verse_nr":11,"verse":"Kirjas lubas kuningas juutidel igas linnas kokku tulla ja oma elu kaitsta, h\u00e4vitades, tappes ja hukates iga rahva ja maa k\u00f5ik relvastatud j\u00f5ud, kes neile kallale kipuvad, ka lapsed ja naised, ja riisudes nende vara,\n"},"12":{"verse_nr":12,"verse":"\u00fchel ja samal p\u00e4eval k\u00f5igis kuningas Ahasverose maades. See p\u00e4ev oli kaheteistk\u00fcmnenda kuu, see on adarikuu kolmeteistk\u00fcmnendal p\u00e4eval.\n"},"13":{"verse_nr":13,"verse":"Kirja \u00e4rakiri oli antud seadusena igale maale, avaldamiseks k\u00f5igile rahvastele, et juudid selleks p\u00e4evaks oleksid valmis oma vaenlastele k\u00e4tte maksma.\n"},"14":{"verse_nr":14,"verse":"Kuninglikel hobustel ratsutavad k\u00e4skjalad l\u00e4ksid kuninga k\u00e4sul kiiresti v\u00e4lja ja ruttasid, niipea kui seadus oli Suusani palees antud.\n"},"15":{"verse_nr":15,"verse":"Ja Mordokai tuli kuninga juurest kuninglikus kuues, sinises ja valges, suure kuldkrooniga ning valge ja  purpurpunase mantliga; ja Suusani linn h\u00f5iskas ja r\u00f5\u00f5mustas.\n"},"16":{"verse_nr":16,"verse":"Juutidel oli \u00f5nn ja r\u00f5\u00f5m, \u00f5ndsus ja au.\n"},"17":{"verse_nr":17,"verse":"Ja igal maal ja igas linnas, igal pool, kuhu kuninga k\u00e4sk ja tema seadus j\u00f5udis, oli juutidel r\u00f5\u00f5m ja ilutsemine, pidu ja head p\u00e4evad; ja maa rahvast tunnistasid paljud endid juutideks, sest neid valdas hirm juutide ees.\n"}}},"9":{"chapter_nr":9,"chapter":{"1":{"verse_nr":1,"verse":"Ja kaheteistk\u00fcmnendas kuus, see on adarikuus, selle kolmeteistk\u00fcmnendal p\u00e4eval, kui kuninga k\u00e4su ja tema seaduse teostamise aeg oli k\u00e4tte j\u00f5udnud, sel p\u00e4eval, kui juutide vaenlased lootsid saada v\u00f5imust nende \u00fcle, mis oli aga muudetud, n\u00f5nda et juudid pidid saama v\u00f5imust oma vihkajate \u00fcle,\n"},"2":{"verse_nr":2,"verse":"tulid juudid kokku oma linnades k\u00f5igis kuningas Ahasverose maades, et pista oma k\u00e4si nende k\u00fclge, kes neile kurja olid soovinud; ja \u00fckski ei suutnud neile vastu panna, sest hirm nende ees oli vallanud k\u00f5iki rahvaid.\n"},"3":{"verse_nr":3,"verse":"Ja k\u00f5ik maade v\u00fcrstid, asehaldurid ja maavalitsejad ning kuninga ametnikud aitasid juute, sest neid oli vallanud hirm Mordokai ees.\n"},"4":{"verse_nr":4,"verse":"Sest Mordokai oli kuningakojas suur, ja kuuldus temast levis k\u00f5igisse maadesse; sest see mees, Mordokai, sai \u00fcha v\u00e4gevamaks.\n"},"5":{"verse_nr":5,"verse":"Ja juudid l\u00f5id k\u00f5iki oma vaenlasi m\u00f5\u00f5gaga l\u00fc\u00fces, tappes ja hukates, ja nad talitasid oma vihkajatega, nagu tahtsid.\n"},"6":{"verse_nr":6,"verse":"Suusani palees tapsid ja hukkasid juudid viissada meest;\n"},"7":{"verse_nr":7,"verse":"ja Parsandata, Dalfon, Aspata,\n"},"8":{"verse_nr":8,"verse":"Poorata, Adalja, Aridata,\n"},"9":{"verse_nr":9,"verse":"Parmasta, Arisai, Aridai ja Vajesata,\n"},"10":{"verse_nr":10,"verse":"Haamani, Hammedata poja, juutide vaenlase k\u00fcmme poega tapeti, aga tema vara k\u00fclge nad ei pistnud oma k\u00e4tt.\n"},"11":{"verse_nr":11,"verse":"Selsamal p\u00e4eval sai Suusani palees tapetute arv kuningale teatavaks.\n"},"12":{"verse_nr":12,"verse":"Ja kuningas \u00fctles kuninganna Estrile: \u201eSuusani palees on juudid tapnud ja hukanud viissada meest ja k\u00fcmme Haamani poega. Mida nad siis k\u00fcll muudes kuninga maades on teinud? Mida sa n\u00fc\u00fcd palud? See antakse sulle! Ja mis su soov veel olekski, see t\u00e4idetakse!\u201d\n"},"13":{"verse_nr":13,"verse":"Ja Ester \u00fctles: \u201eKui kuningas heaks arvab, siis lubatagu ka homme juutidel, kes Suusanis on, talitada nagu t\u00e4na! Ja k\u00fcmme Haamani poega poodagu puusse!\u201d\n"},"14":{"verse_nr":14,"verse":"Ja kuningas k\u00e4skis n\u00f5nda teha ning Suusanis anti seadus; ja k\u00fcmme Haamani poega poodi.\n"},"15":{"verse_nr":15,"verse":"Ja Suusani juudid tulid kokku ka adarikuu neljateistk\u00fcmnendal p\u00e4eval ning tapsid Suusanis kolmsada meest; aga nende vara k\u00fclge nad ei pistnud oma k\u00e4tt.\n"},"16":{"verse_nr":16,"verse":"Ka muud juudid, kes olid kuninga maades, tulid kokku ja kaitsesid oma elu ja said hingata oma vaenlastest ning tapsid oma vihkajaist seitsek\u00fcmmend viis tuhat; aga nende vara k\u00fclge nad ei pistnud oma k\u00e4tt.\n"},"17":{"verse_nr":17,"verse":"See s\u00fcndis adarikuu kolmeteistk\u00fcmnendal p\u00e4eval, aga selle neljateistk\u00fcmnendal p\u00e4eval nad puhkasid ning tegid selle pidu- ja r\u00f5\u00f5mup\u00e4evaks.\n"},"18":{"verse_nr":18,"verse":"Aga Suusani juudid tulid kokku selle kuu kolmeteistk\u00fcmnendal ja neljateistk\u00fcmnendal p\u00e4eval, ja nad puhkasid selle kuu viieteistk\u00fcmnendal p\u00e4eval ning tegid selle  pidu- ja r\u00f5\u00f5mup\u00e4evaks.\n"},"19":{"verse_nr":19,"verse":"Seep\u00e4rast tegid juudi maamehed, kes elasid maal k\u00fclades, adarikuu neljateistk\u00fcmnenda p\u00e4eva endile r\u00f5\u00f5mu- ja pidup\u00e4evaks, heaks p\u00e4evaks, ja l\u00e4kitasid \u00fcksteisele rooga.\n"},"20":{"verse_nr":20,"verse":"Ja Mordokai kirjutas need s\u00fcndmused \u00fcles; ja ta l\u00e4kitas kirjad k\u00f5igile juutidele kuningas Ahasverose k\u00f5igis maades, niih\u00e4sti ligidal kui kaugel olijaile,\n"},"21":{"verse_nr":21,"verse":"kohustades neid, et nad igal aastal p\u00fchitseksid adarikuu neljateistk\u00fcmnendat ja viieteistk\u00fcmnendat p\u00e4eva\n"},"22":{"verse_nr":22,"verse":"kui p\u00e4evi, mil juudid said rahu oma vaenlastest, ja kuud, mil nende mure muutus r\u00f5\u00f5muks ja lein pidup\u00e4evaks; nad pidid need tegema pidu- ja r\u00f5\u00f5mup\u00e4evadeks ning l\u00e4kitama \u00fcksteisele rooga ja vaestele ande.\n"},"23":{"verse_nr":23,"verse":"Ja juudid v\u00f5tsid tavaks, mida nad juba olid hakanud tegema ja millest Mordokai neile kirjutas.\n"},"24":{"verse_nr":24,"verse":"Kuna agaglane Haaman, Hammedata poeg, k\u00f5igi juutide vaenlane, oli kavatsenud juute hukata ja oli puuri, see on liisku heitnud nende tagakiusamiseks ja hukkamiseks -\n"},"25":{"verse_nr":25,"verse":"ent kui asi j\u00f5udis kuninga ette, oli tema kirjalikult k\u00e4skinud, et Haamani kuri kavatsus, mille ta juutide vastu oli sepitsenud, tuleks ta enese pea peale ja et tema ja ta pojad puusse poodaks -,\n"},"26":{"verse_nr":26,"verse":"siis nimetasid nad neid p\u00e4evi puurimiks, s\u00f5na  \u201epuur\u201d j\u00e4rgi. Seep\u00e4rast, vastavalt k\u00f5igile selle kirja s\u00f5nadele ja vastavalt sellele, mida nad ise olid n\u00e4inud ja mis neile oli juhtunud,\n"},"27":{"verse_nr":27,"verse":"seadsid ja v\u00f5tsid juudid muutmatuks kohustuseks ja tavaks iseendile ja oma j\u00e4reltulijaile ja k\u00f5igile nendega liitujaile p\u00fchitseda igal aastal neid kahte p\u00e4eva vastavalt eeskirjale ja m\u00e4\u00e4ratud ajale,\n"},"28":{"verse_nr":28,"verse":"ja et neid p\u00e4evi meenutaks ja p\u00fchitseks iga rahvap\u00f5lv ja iga suguv\u00f5sa igal maal ja igas linnas, et need puurimip\u00e4evad ei kaoks juutide hulgast ja et m\u00e4lestus neist ei lakkaks nende j\u00e4reltulijail.\n"},"29":{"verse_nr":29,"verse":"Ja kuninganna Ester, Abihaili t\u00fctar, ja juut Mordokai kirjutasid kogu oma m\u00f5juj\u00f5uga, et kinnitada seda teist puurimikirja.\n"},"30":{"verse_nr":30,"verse":"Ja kirjad l\u00e4kitati k\u00f5igile juutidele Ahasverose kuningriigi saja kahek\u00fcmne seitsmel maal s\u00f5bralike ja usaldusv\u00e4\u00e4rsete s\u00f5nadega,\n"},"31":{"verse_nr":31,"verse":"et neid puurimip\u00e4evi peetaks m\u00e4\u00e4ratud ajal, nagu juut Mordokai ja kuninganna Ester olid need neile seadnud ja nagu nad ise olid endile ja oma j\u00e4reltulijaile korraldusi teinud paastu ja kaebeh\u00fc\u00fcu asjus.\n"},"32":{"verse_nr":32,"verse":"N\u00f5nda kinnitas Estri k\u00e4sk need puurimi eeskirjad, ja need kirjutati raamatusse.\n"}}},"10":{"chapter_nr":10,"chapter":{"1":{"verse_nr":1,"verse":"Ja kuningas Ahasveros pani maale ja mere saartele peale t\u00f6\u00f6kohustuse.\n"},"2":{"verse_nr":2,"verse":"Ja k\u00f5ik tema v\u00f5imsuse ja v\u00e4gevuse teod ning t\u00e4psed andmed Mordokai suurusest, kuidas kuningas teda \u00fclendas - eks need ole kirja pandud Meedia ja P\u00e4rsia kuningate Ajaraamatus?\n"},"3":{"verse_nr":3,"verse":"Sest juut Mordokai oli kuningas Ahasverosest j\u00e4rgmine mees, ta oli juutidele suur ja oma paljudele vendadele armas; tema taotles oma rahvale head ja k\u00f5neles kogu oma soo h\u00fcvanguks.\n"}}}}}