{"type":"book","version":"croatia","book_name":"Ruth","book_nr":8, "direction":"LTR", "book":{"1":{"chapter_nr":1,"chapter":{"1":{"verse_nr":1,"verse":"U ono vrijeme kada su vladali suci nastala glad u zemlji, pa  iz Betlehema Judina jedan \u010dovjek ode sa svojom \u017eenom i sa svoja  dva sina da se naseli na Moapskim poljanama. \r\n"},"2":{"verse_nr":2,"verse":"Taj se \u010dovjek  zvao Elimelek, \u017eena mu Noemi, a dva njegova sina: Mahlon i Kiljon;  svi bijahu Efra\u0107ani iz Betlehema Judina. Stigo\u0161e na Moapske poljane  i tu se nastani\u0161e. \r\n"},"3":{"verse_nr":3,"verse":"Tada Elimelek, Noemin mu\u017e, umrije, i ona  osta sama sa svoja dva sina. \r\n"},"4":{"verse_nr":4,"verse":"Oni se o\u017eeni\u0161e Moapkama; jedna  se zvala Orpa, a druga Ruta. I tu proboravi\u0161e deset godina. \r\n"},"5":{"verse_nr":5,"verse":"Onda  umrije\u0161e i Mahlon i Kiljon, i tako Noemi osta i bez svoja dva  sina i bez svoga mu\u017ea.\r\n"},"6":{"verse_nr":6,"verse":"Tada se ona di\u017ee sa svojim snahama da ode s Moapskih poljana  jer je \u010dula na Moapskim poljanama da je Jahve pohodio narod svoj  i dao mu kruha. \r\n"},"7":{"verse_nr":7,"verse":"Ode, dakle, ona iz mjesta gdje je \u017eivjela, a s njome i njezine snahe; krenu\u0161e na put da se vrate u zemlju  Judinu. \r\n"},"8":{"verse_nr":8,"verse":"Noemi tada re\u010de svojim dvjema snahama: \"Vratite se  svaka domu majke svoje! Neka vam Jahve bude milostiv kao \u0161to  vi bijaste pokojnicima i meni. \r\n"},"9":{"verse_nr":9,"verse":"Neka vam Jahve udijeli da obje  na\u0111ete mir, svaka u domu svoga mu\u017ea!\" I poljubi ih, a one briznu\u0161e u pla\u010d. \r\n"},"10":{"verse_nr":10,"verse":"I reko\u0161e joj: \"Ne!  Mi \u0107emo s tobom, tvome narodu.\"\r\n"},"11":{"verse_nr":11,"verse":"Ali im re\u010de Noemi: \"Vratite se natrag, k\u0107eri moje! Za\u0161to  biste i\u0161le sa mnom? Zar \u0107u jo\u0161 imati sinova u utrobi svojoj da  vam budu mu\u017eevi? \r\n"},"12":{"verse_nr":12,"verse":"Vratite se natrag, k\u0107eri moje, idite samo!  Odvi\u0161e sam stara, nisam za udaju. Pa i kad bih rekla: 'Imam nade  da se udam jo\u0161 no\u0107as i da rodim sinove' - \r\n"},"13":{"verse_nr":13,"verse":"zar biste mogle  \u010dekati da odrastu i zar biste radi njih ostale neudate? Ne, k\u0107eri  moje, tuga bi moja bila ve\u0107a od va\u0161e, jer se ruka Jahvina digla  na me.\"\r\n"},"14":{"verse_nr":14,"verse":"One i opet zaplaka\u0161e i zajeca\u0161e. Orpa poljubi svoju svekrvu  i vrati se, a Ruta ostade s njom.\r\n"},"15":{"verse_nr":15,"verse":"Noemi joj re\u010de: \"Eto vidi\u0161, jetrva se tvoja vratila narodu  svome i bogu svome: vrati se i ti za jetrvom svojom!\"\r\n"},"16":{"verse_nr":16,"verse":"A Ruta joj odgovori: \"Nemoj me tjerati da te ostavim  i da odem od tebe: jer kamo ti ide\u0161, idem i ja i gdje se ti nastani\u0161, nastanit \u0107u se i ja; tvoj narod moj je narod i tvoj Bog moj  je Bog. \r\n"},"17":{"verse_nr":17,"verse":"Gdje ti umre\u0161, umrijet \u0107u i ja, gdje tebe pokopaju, pokopat \u0107e i mene. Neka mi Jahve uzvrati svakim zlom i nevoljom  ako me \u0161to drugo, osim smrti, rastavi od tebe.\"\r\n"},"18":{"verse_nr":18,"verse":"Vide\u0107i gdje je tvrdo naumila da ide s njom, prestade  je odvra\u0107ati.\r\n"},"19":{"verse_nr":19,"verse":"Tako su zajedno i\u0161le dok ne do\u0111o\u0161e u Betlehem. A kad  do\u0111o\u0161e u Betlehem, sav se grad uzbudi zbog njih. \"Ma je li ovo  Noemi?\" - pitahu \u017eene. \r\n"},"20":{"verse_nr":20,"verse":"A ona im odgovara\u0161e: \"Ne zovite me  vi\u0161e Noemi nego me zovite Mara; jer me \u0160adaj gor\u010dinom ispunio! \r\n"},"21":{"verse_nr":21,"verse":"Odavde sam oti\u0161la punih ruku, a sad me Jahve vra\u0107a bez igdje  i\u010dega. Za\u0161to me zovete Noemi kad Jahve posvjedo\u010di protiv mene  i Svemogu\u0107i me u tugu zavi?\"\r\n"},"22":{"verse_nr":22,"verse":"Tako se vrati Noemi s Rutom Moapkom, snahom svojom, s  Moapskih poljana. Stigle su u Betlehem ba\u0161 kad je po\u010dela \u017eetva  je\u010dma. \r\n"}}},"2":{"chapter_nr":2,"chapter":{"1":{"verse_nr":1,"verse":"Noemi ima\u0161e ro\u0111aka po mu\u017eu, \u010dovjeka vrlo imu\u0107na, iz porodice  Elimelekove: zvao se Boaz. \r\n"},"2":{"verse_nr":2,"verse":"Tada Ruta Moapka re\u010de Noemi: \"Htjela  bih i\u0107i u polje pabir\u010diti klasje za onim u koga na\u0111em milost.\"  Ona joj odgovori: \"Hajde, k\u0107eri moja!\"\r\n"},"3":{"verse_nr":3,"verse":"I ode, do\u0111e u polje te po\u010de pabir\u010diti za \u017eeteocima. A  sre\u0107a je dovede u polje koje pripada\u0161e Boazu, iz roda Elimelekova.\r\n"},"4":{"verse_nr":4,"verse":"I gle, do\u0111e Boaz iz Betlehema. \"Jahve bio s vama!\" - pozdravi  on \u017eeteoce. A oni mu odgovori\u0161e: \"Jahve te blagoslovio!\" \r\n"},"5":{"verse_nr":5,"verse":"Boaz  \u0107e nato momku koji je nadzirao \u017eeteoce: \"\u010cija je ona mlada \u017eena?\"\r\n"},"6":{"verse_nr":6,"verse":"A momak koji bija\u0161e nad \u017eeteocima odgovori: \"Ono je mlada  Moapka \u0161to je do\u0161la prate\u0107i Noemi s Moapskih poljana. \r\n"},"7":{"verse_nr":7,"verse":"Pitala  je: 'Smijem li pabir\u010diti i kupiti klasje izme\u0111u snopova za \u017eeteocima?'  I do\u0161la je, eto, i ostala od ranog jutra sve dosad; i samo je  malo u\u0161la u ku\u0107u.\"\r\n"},"8":{"verse_nr":8,"verse":"Onda Boaz re\u010de Ruti: \"\u010cuj me, k\u0107eri moja, ne idi pabir\u010diti  u drugoga nego se dr\u017ei mojih njiva i mojih poslenika. \r\n"},"9":{"verse_nr":9,"verse":"Pazi  na kojoj njivi oni \u017eanju, pa idi za njima. A naredio sam momcima  da te nitko ne dira. Kad o\u017eedni\u0161, idi k posudama i pij \u0161to moje  sluge zahitaju.\"\r\n"},"10":{"verse_nr":10,"verse":"Ona tada pade ni\u010dice, pokloni se do zemlje i re\u010de: \"\u010cime  sam stekla toliku milost u o\u010dima tvojim da mi posve\u0107uje\u0161 pa\u017enju  kad sam tu\u0111inka?\"\r\n"},"11":{"verse_nr":11,"verse":"Boaz joj odgovori: \"\u010cuo sam \u0161to si sve u\u010dinila za svoju  svekrvu poslije smrti svoga mu\u017ea; kako si ostavila oca svoga, majku svoju i zavi\u010daj svoj te do\u0161la u narod kojega do ju\u010der  ili prekju\u010der nisi poznavala. \r\n"},"12":{"verse_nr":12,"verse":"Neka ti Jahve plati sve \u0161to  si u\u010dinila i neka ti udijeli pravu nagradu Jahve, Bog Izraelov, kad si do\u0161la da se pod krila njegova skloni\u0161!\"\r\n"},"13":{"verse_nr":13,"verse":"Ona preuze: \"Kad bih mogla uvijek nalaziti milost u tvojim  o\u010dima, gospodaru, jer si me utje\u0161io i milostivo progovorio slu\u0161kinji  svojoj, ako i nisam kao jedna od tvojih slu\u0161kinja.\"\r\n"},"14":{"verse_nr":14,"verse":"Kad bija\u0161e vrijeme ru\u010dku, Boaz joj re\u010de: \"Hodi ovamo, jedi ovog kruha i umo\u010di svoj zalogaj u ocat!\" Ona sjede pokraj \u017eetelaca, a on stavi pred nju pr\u017eenih zrna.  Jela je i nasitila se i jo\u0161 joj prete\u010de.\r\n"},"15":{"verse_nr":15,"verse":"Kad je ustala da pabir\u010di dalje, Boaz zapovjedi svojim  slugama: \"I me\u0111u snopljem neka ona pabir\u010di, a vi joj nemojte  zanovijetati. \r\n"},"16":{"verse_nr":16,"verse":"Nego navla\u0161 ispu\u0161tajte klasove iz svojih rukoveti  i ostavljajte joj neka k\u00d3upi i nemojte je koriti!\"\r\n"},"17":{"verse_nr":17,"verse":"I tako je pabir\u010dila sve do ve\u010deri, pa onda ovr\u0161e ono  \u0161to je napabir\u010dila: bija\u0161e otprilike jedna efa je\u010dma.\r\n"},"18":{"verse_nr":18,"verse":"Uze ona svoje i do\u0111e u grad, a svekrva vidje koliko je  napabir\u010dila. Tada Ruta izvadi i dade joj \u0161to joj bija\u0161e preteklo  po\u0161to se nasitila.\r\n"},"19":{"verse_nr":19,"verse":"Svekrva je upita: \"Gdje si pabir\u010dila danas? Gdje si radila?  Neka je blagoslovljen onaj koji je pogledao na te!\" Onda ona pripovjedi svekrvi kod koga je radila i re\u010de: \"\u010covjek  u koga sam danas radila zove se Boaz.\"\r\n"},"20":{"verse_nr":20,"verse":"Tada \u0107e Noemi svojoj snasi: \"Neka Jahve blagoslovi onoga  koji ne uskra\u0107uje dobrote svoje ni \u017eivima ni mrtvima!\" I dometnu  Noemi: \"Taj je \u010dovjek na\u0161 rod; jedan od na\u0161ih skrbnika.\"\r\n"},"21":{"verse_nr":21,"verse":"Ruta Moapka pripovjedi dalje: \"Jo\u0161 mi re\u010de: 'Dr\u017ei se  mojih poslenika dokle ne po\u017eanju sve moje!'\"\r\n"},"22":{"verse_nr":22,"verse":"Noemi nato re\u010de Ruti, snasi svojoj: \"Dobro je, k\u0107eri  moja, idi za njegovim poslenicima da ti ne bude neprilike na  kojoj drugoj njivi.\"\r\n"},"23":{"verse_nr":23,"verse":"I tako se dr\u017eala poslenika Boazovih i pabir\u010dila dokle  ne po\u017ee\u0161e i je\u010dam i p\u0161enicu. I \u017eivjela je kod svekrve svoje.\r\n"}}},"3":{"chapter_nr":3,"chapter":{"1":{"verse_nr":1,"verse":"Onda \u0107e joj Noemi, svekrva njezina: \"K\u0107eri moja, da ti potra\u017eim  mirno mjesto gdje bi mogla biti sretna? \r\n"},"2":{"verse_nr":2,"verse":"Vidi\u0161, Boaz, s \u010dijim  si se poslenicima na\u0161la, na\u0161 je ro\u0111ak. Evo, on \u0107e no\u0107as vijati  je\u010dam na gumnu. \r\n"},"3":{"verse_nr":3,"verse":"Umij se ti i nama\u017ei, lijepo se odjeni pa idi  na gumno. Ne daj da te prepozna prije nego \u0161to se najede i napije. \r\n"},"4":{"verse_nr":4,"verse":"Kad bude lijegao, dobro pazi gdje \u0107e le\u0107i; pa kad legne, oti\u0111i  onamo, podigni mu pokriva\u010d s nogu i lezi ondje! Tada \u0107e ti on  re\u0107i \u0161to ti je \u010diniti.\"\r\n"},"5":{"verse_nr":5,"verse":"Ona joj odgovori: \"U\u010dinit \u0107u sve kako mi ka\u017ee\u0161.\"\r\n"},"6":{"verse_nr":6,"verse":"I si\u0111e na gumno i u\u010dini sve kako joj je svekrva naredila. \r\n"},"7":{"verse_nr":7,"verse":"A Boaz, po\u0161to je jeo i pio i tako se odobrovoljio, ode i le\u017ee  kraj stoga. Onda ona pri\u0111e polako, otkri mu noge i le\u017ee.\r\n"},"8":{"verse_nr":8,"verse":"Kad bija\u0161e oko pono\u0107i, tr\u017ee se \u010dovjek i obrnu se, i gle:  \u017eena le\u017ei do njegovih nogu.\r\n"},"9":{"verse_nr":9,"verse":"\"Tko si?\" - upita on, a ona odgovori: \"Ja sam Ruta, slu\u0161kinja  tvoja. Ra\u0161iri skut svoje haljine na slu\u0161kinju svoju jer si mi  skrbnik.\" \r\n"},"10":{"verse_nr":10,"verse":"\"Blagoslovio te Jahve, k\u0107eri moja!\" - do\u010deka on. \"Ovaj  drugi tvoj \u010din milosti jo\u0161 je vredniji od prvoga, jer se nisi  trudila da slijedi\u0161 mlade poslenike, bili oni bogati ili siroma\u0161ni. \r\n"},"11":{"verse_nr":11,"verse":"I zato se, k\u0107eri moja, sada ne pla\u0161i: u\u010dinit \u0107u ti sve \u0161to  zatra\u017ei\u0161, jer sva vrata moga naroda znaju da si \u010destita \u017eena. \r\n"},"12":{"verse_nr":12,"verse":"Jest, uistinu sam ti skrbnik; ali postoji jo\u0161 bli\u017ei od mene. \r\n"},"13":{"verse_nr":13,"verse":"Ostani no\u0107as; ako te sutra ujutro on kao skrbnik htjedne  uzeti, dobro, neka te uzme; a ne htjedne li, uzet \u0107u te ja, tako  mi Jahve! Spavaj do jutra.\"\r\n"},"14":{"verse_nr":14,"verse":"I spava\u0161e ona do njegovih nogu do jutra. On ustade prije  nego \u0161to moga\u0161e \u010dovjek \u010dovjeka razaznati jer mi\u0161lja\u0161e: \"Ne treba  da znaju da je \u017eena bila na gumnu.\" \r\n"},"15":{"verse_nr":15,"verse":"I kaza joj: \"Daj ogrta\u010d  \u0161to je na tebi i dr\u017ei ga dobro.\" Ona ga pridr\u017ea, a on joj nasu  \u0161est mjerica je\u010dma i naprti joj. I ode ona u grad.\r\n"},"16":{"verse_nr":16,"verse":"Kad je stigla, upita je svekrva: \"\u0160to je s tobom, k\u0107eri  moja?\" A ona joj pripovjedi sve \u0161to je u\u010dinio za nju. \r\n"},"17":{"verse_nr":17,"verse":"I nadoveza:  \"Ovih \u0161est mjerica je\u010dma dade mi kazuju\u0107i: 'Ne smije\u0161 se vratiti  svekrvi praznih ruku.'\"\r\n"},"18":{"verse_nr":18,"verse":"Nato \u0107e joj Noemi: \"Budi mirna, k\u0107eri moja, dok ne vidi\u0161  \u0161to \u0107e biti: jer ne\u0107e on imati spokoja dok sve jo\u0161 danas ne dokraj\u010di.\"\r\n"}}},"4":{"chapter_nr":4,"chapter":{"1":{"verse_nr":1,"verse":"Boaz potom izi\u0111e na gradska vrata i sjede ondje. I gle, nai\u0111e  onaj skrbnik o kome je govorio. I dozva ga Boaz: \"Ej, hodi ovamo  i sjedni!\" Onaj do\u0111e i sjede.\r\n"},"2":{"verse_nr":2,"verse":"Onda Boaz uze deset ljudi izme\u0111u starje\u0161ina gradskih i  re\u010de: \"Posjedajte ovdje!\" I posjeda\u0161e.\r\n"},"3":{"verse_nr":3,"verse":"Zatim re\u010de skrbniku: \"Noemi, koja se vratila s Moapskih  polja, htjela bi prodati ono zemlje na\u0161ega brata Elimeleka. \r\n"},"4":{"verse_nr":4,"verse":"Zato  sam odlu\u010dio da se s tobom razgovorim i predlo\u017eim ti: otkupi njivu  pred ovima koji sjede ovdje i pred starje\u0161inama moga naroda.  Ako je kani\u0161 otkupiti, onda otkupi; ako ne kani\u0161, ka\u017ei mi da  znam. Jer prije tebe nema nitko pravo na otkup; ja sam na redu  tek iza tebe.\" A onaj re\u010de: \"Ho\u0107u, otkupit \u0107u je.\"\r\n"},"5":{"verse_nr":5,"verse":"Onda kaza Boaz: \"Kad uzme\u0161 zemlju iz ruke Noemi, treba  da uzme\u0161 i Rutu Moapku, pokojnikovu \u017eenu, da se pokojniku sa\u010duva  ime na ba\u0161tini.\"\r\n"},"6":{"verse_nr":6,"verse":"Ali skrbnik re\u010de: \"E, onda ne mogu biti otkupnik, da ne  raspem svoje ba\u0161tine. Otkupi ti po svome skrbni\u010dkom pravu jer  ja ne mogu.\"\r\n"},"7":{"verse_nr":7,"verse":"A bija\u0161e od starine obi\u010daj u Izraelu: da se \u010demu potkrijepi  valjanost otkupa ili zamjene, \u010dovjek bi izuo sandalu i dao je  drugome. To bija\u0161e svjedo\u010danstvo u Izraelu. \r\n"},"8":{"verse_nr":8,"verse":"Tako dakle i onaj  skrbnik re\u010de Boazu: \"Otkupi ti!\" te izu sandalu i dade mu je.\r\n"},"9":{"verse_nr":9,"verse":"Tada Boaz kaza starje\u0161inama i svemu narodu: \"Vi ste danas  svjedoci da ja otkupljujem iz ruke Noemine sve ono \u0161to je bilo  Elimelekovo, sve \u0161to je bilo Kiljonovo i Mahlonovo. \r\n"},"10":{"verse_nr":10,"verse":"Uz to  uzimam za \u017eenu Rutu Moapku, \u017eenu Mahlonovu, da bi se sa\u010duvalo  ime pokojnikovo na ba\u0161tini i da se ime njegovo ne bi zatrlo me\u0111u  bra\u0107om njegovom i nestalo s vrata zavi\u010daja njegova. Vi ste danas  tome svjedoci.\"\r\n"},"11":{"verse_nr":11,"verse":"Sav narod koji se nalazio na vratima gradskim i starje\u0161ine  reko\u0161e: \"Svjedoci smo! Dao Jahve da \u017eena koja ulazi u dom tvoj  bude kao Rahela i Lea, koje su obje podigle ku\u0107u Izraelovu! Obogati  se u Efrati, a prodi\u010di u Betlehemu! \r\n"},"12":{"verse_nr":12,"verse":"Neka tvoja ku\u0107a, po potomstvu  koje \u0107e ti dati Jahve od ove mlade \u017eene, bude kao ku\u0107a Peresa, koga Judi rodi Tamara!\"\r\n"},"13":{"verse_nr":13,"verse":"Tako Boaz uze Rutu i ona posta \u017eena njegova. U\u0111e on k  njoj i Jahve joj dade te ona zatrudnje i rodi sina.\r\n"},"14":{"verse_nr":14,"verse":"Onda \u017eene reko\u0161e Noemi: \"Blagoslovljen bio Jahve koji  ti danas nije uskratio skrbnika! I prodi\u010dio njegovo ime u Izraelu! \r\n"},"15":{"verse_nr":15,"verse":"On \u0107e biti tvoja utjeha i potpora starosti tvojoj; jer ga  rodi snaha tvoja koja te ljubi i koja ti vrijedi vi\u0161e od sedam  sinova.\" \r\n"},"16":{"verse_nr":16,"verse":"Noemi uze dje\u010daka, metnu ga sebi na krilo i bi mu odgojiteljicom.\r\n"},"17":{"verse_nr":17,"verse":"Susjede mu nadjenu\u0161e ime govore\u0107i: \"Noemi se rodio sin!\"  I prozva\u0161e ga Obed; on je otac Ji\u0161aja, oca Davidova.\r\n"},"18":{"verse_nr":18,"verse":"A ovo je rodoslovlje Peresovo: Peres imade sina Hesrona, \r\n"},"19":{"verse_nr":19,"verse":"Hesron Rama, Ram Aminadaba,\r\n"},"20":{"verse_nr":20,"verse":"Aminadab Nah\u0161ona, Nah\u0161on Salmona, Salmon Boaza, Boaz Obeda,\r\n"},"21":{"verse_nr":21,"verse":"Obed Ji\u0161aja, a Ji\u0161aj Davida.\r\n"}}}}}