{"type":"book","version":"estonian","book_name":"Titus","book_nr":56, "direction":"LTR", "book":{"1":{"chapter_nr":1,"chapter":{"1":{"verse_nr":1,"verse":"Paulus, Jumala sulane ning Jeesuse Kristuse apostel Jumalast valitute usu j\u00e4rgi ja selle t\u00f5e tunnetuse j\u00e4rgi, mis vastab jumalakartusele,\n"},"2":{"verse_nr":2,"verse":"igavese elu lootuse p\u00f5hjal, mille Jumal, kes ei valeta, on t\u00f5otanud enne igavesi aegu,\n"},"3":{"verse_nr":3,"verse":"ja kes on m\u00e4\u00e4ratud ajal teinud oma s\u00f5na avalikuks jutlustamise l\u00e4bi, mis on usaldatud minu k\u00e4tte Jumala, meie P\u00e4\u00e4stja k\u00e4su kohaselt, -\n"},"4":{"verse_nr":4,"verse":"Tiitusele, t\u00f5elisele pojale meie \u00fchise usu poolest: Armu ja rahu Jumalalt Isalt ja Issandalt Jeesuselt Kristuselt, meie P\u00e4\u00e4stjalt!\n"},"5":{"verse_nr":5,"verse":"Ma j\u00e4tsin su Kreetale maha selleks, et sa seaksid korda, mis j\u00e4i korraldamata, ning seaksid vanemaid igasse linna, nagu ma tegin sulle \u00fclesandeks:\n"},"6":{"verse_nr":6,"verse":"kui keegi on laitmatu - \u00fchenaisemees, kellel on usklikud lapsed, keda ei s\u00fc\u00fcdistata ulaelus ega allumatuses.\n"},"7":{"verse_nr":7,"verse":"Sest \u00fclevaataja peab Jumala majapidajana olema laitmatu: selline, kes ei ole ennast t\u00e4is, \u00e4kiline, joomar, kakleja, liigkasuv\u00f5tja,\n"},"8":{"verse_nr":8,"verse":"vaid k\u00fclalislahke, head armastav, m\u00f5\u00f5dukas, \u00f5iglane, vaga, kasin,\n"},"9":{"verse_nr":9,"verse":"kes peab kinni \u00f5petusekohasest ustavast s\u00f5nast, nii et ta oleks suuteline niih\u00e4sti manitsema terve \u00f5petuse varal kui ka \u00fcmber veenma  vastur\u00e4\u00e4kijaid.\n"},"10":{"verse_nr":10,"verse":"Sest on palju vastuhakkajaid, lobisejaid ja eksitajaid, eriti \u00fcmberl\u00f5igatute seas,\n"},"11":{"verse_nr":11,"verse":"kelle suu tuleb sulgeda, sest nad p\u00f6\u00f6ravad \u00e4ra terved pered, \u00f5petades h\u00e4biv\u00e4\u00e4rsest kasuhimust seda, mida ei peaks.\n"},"12":{"verse_nr":12,"verse":"\u00dcks nende seast, nende oma prohvet, on \u00f6elnud: \u201eKreetalased on luiskajad, tigedad loomad, laisklejad vatsad.\u201d\n"},"13":{"verse_nr":13,"verse":"See tunnistus on t\u00f5si. Sel p\u00f5hjusel noomi neid karmilt, et nad oleksid usult terved,\n"},"14":{"verse_nr":14,"verse":"ei hooliks juudi m\u00fc\u00fctidest ega t\u00f5ele selja p\u00f6\u00f6ranud inimeste k\u00e4skudest.\n"},"15":{"verse_nr":15,"verse":"Puhtaile on k\u00f5ik puhas, aga r\u00fcvedaile ja uskmatuile pole miski puhas, vaid r\u00fcve on nii nende meel kui s\u00fcdametunnistus.\n"},"16":{"verse_nr":16,"verse":"Nad v\u00e4idavad end tundvat Jumalat, aga tegudega salgavad tema, sest nad on j\u00e4ledad ja s\u00f5nakuulmatud ega ole \u00fchelegi heale teole k\u00f5lblikud.\n"}}},"2":{"chapter_nr":2,"chapter":{"1":{"verse_nr":1,"verse":"Sina r\u00e4\u00e4gi aga seda, mis on kohane tervele \u00f5petusele!\n"},"2":{"verse_nr":2,"verse":"Vanad mehed olgu kained, v\u00e4\u00e4rikad, m\u00f5\u00f5dukad, terved usus, armastuses, kannatlikkuses.\n"},"3":{"verse_nr":3,"verse":"Niisamuti k\u00e4itugu vanad naised p\u00fchalikult: \u00e4rgu olgu keelepeksjad, \u00e4rgu orjaku liigselt veini, vaid \u00f5petagu head,\n"},"4":{"verse_nr":4,"verse":"et nad suudaksid m\u00f5istlikult juhatada noori naisi armastama mehi ja lapsi.\n"},"5":{"verse_nr":5,"verse":"Nad peavad olema m\u00f5\u00f5dukad, puhta meelega, virgad majatalituses, head, alistunud oma meestele, et Jumala s\u00f5na ei teotataks.\n"},"6":{"verse_nr":6,"verse":"Niisamuti manitse nooremaid mehi olema m\u00f5\u00f5dukad igas suhtes,\n"},"7":{"verse_nr":7,"verse":"n\u00e4idates iseennast heade tegude eeskujuna ja pakkudes rikkumatut, v\u00e4\u00e4rikat \u00f5petust,\n"},"8":{"verse_nr":8,"verse":"tervet vastuvaidlematut s\u00f5na, et vastane h\u00e4beneks, kui tal pole meist r\u00e4\u00e4kida midagi halba.\n"},"9":{"verse_nr":9,"verse":"Orjad alistugu oma peremeestele k\u00f5iges, olgu nende meele j\u00e4rgi, \u00e4rgu r\u00e4\u00e4kigu vastu,\n"},"10":{"verse_nr":10,"verse":"\u00e4rgu n\u00e4paku, vaid osutagu k\u00f5igiti ustavust, et nad ehiksid igati Jumala, meie P\u00e4\u00e4stja \u00f5petust.\n"},"11":{"verse_nr":11,"verse":"Jah, Jumala arm on ilmunud p\u00e4\u00e4stvana k\u00f5igile inimestele\n"},"12":{"verse_nr":12,"verse":"ja kasvatab meid, et me, \u00f6eldes lahti jumalakartmatusest ja ilmalikest himudest, elaksime praegusel ajal m\u00f5\u00f5dukalt ja \u00f5iglaselt ja jumalakartlikult,\n"},"13":{"verse_nr":13,"verse":"oodates \u00f5ndsa lootuse t\u00e4itumist ning suure Jumala ja meie P\u00e4\u00e4stja Jeesuse Kristuse kirkuse ilmumist.\n"},"14":{"verse_nr":14,"verse":"Tema on loovutanud iseenda meie eest, et meid lunastada k\u00f5igest \u00fclekohtust ja puhastada endale p\u00e4risrahvaks, innukaks headele tegudele.\n"},"15":{"verse_nr":15,"verse":"Seda r\u00e4\u00e4gi ja manitse ning veena n\u00f5udlikult! \u00dckski \u00e4rgu alahinnaku sind!\n"}}},"3":{"chapter_nr":3,"chapter":{"1":{"verse_nr":1,"verse":"Tuleta neile meelde, et nad alistuksid valitsejaile ja v\u00f5imukandjaile, oleksid kuulekad, valmis igale heale teole,\n"},"2":{"verse_nr":2,"verse":"kedagi ei teotaks, oleksid rahup\u00fc\u00fcdlikud, leebed, osutades k\u00f5igi inimeste vastu igapidi tasadust.\n"},"3":{"verse_nr":3,"verse":"Meiegi olime kord ju arutud, s\u00f5nakuulmatud, eksijad, orjates mitmesuguseid himusid ja l\u00f5busid, elades kurjuses ja kadeduses, olime vihaalused ja vihkasime \u00fcksteist.\n"},"4":{"verse_nr":4,"verse":"Kui aga Jumala, meie P\u00e4\u00e4stjaheldus ja inimesearmastus ilmus,\n"},"5":{"verse_nr":5,"verse":"siis ta p\u00e4\u00e4stis meid -mitte \u00f5iguse tegude t\u00f5ttu,mida meie nagu oleksime teinud,vaid oma halastust m\u00f6\u00f6da,uuestis\u00fcnni pesemiseja P\u00fcha Vaimu uuendamise kaudu.\n"},"6":{"verse_nr":6,"verse":"Seda Vaimu on ta meie peale ohtralt valanudJeesuse Kristuse, meie P\u00e4\u00e4stja l\u00e4bi,\n"},"7":{"verse_nr":7,"verse":"et meie, tema armust \u00f5igeks saanud,oleksime igavese elu p\u00e4rijaiks lootuse p\u00f5hjal.\n"},"8":{"verse_nr":8,"verse":"See s\u00f5na on ustav ning ma tahan, et sa neid asju t\u00f5siselt r\u00f5hutaksid, et need, kes on hakanud Jumalat uskuma, oleksid hoolsad tegema h\u00e4id tegusid. See on hea ja inimestele kasulik.\n"},"9":{"verse_nr":9,"verse":"Aga rumalatest vaidlemistest ja arutlustest sugupuude \u00fcle ning  riiust ja seaduset\u00fclidest hoidu kaugele, sest need on kasutud ja t\u00fchised.\n"},"10":{"verse_nr":10,"verse":"Eksi\u00f5petusega inimesest p\u00f6\u00f6rdu p\u00e4rast \u00fche- v\u00f5i kahekordset noomimist \u00e4ra,\n"},"11":{"verse_nr":11,"verse":"teades, et niisugune on p\u00f6\u00f6rane ja teeb pattu ning on ise enese hukka m\u00f5istnud.\n"},"12":{"verse_nr":12,"verse":"Kui ma Artemase v\u00f5i T\u00fchhikose sinu juurde saadan, siis t\u00f5tta minu juurde Nikopolisesse, sest ma olen otsustanud seal talve veeta.\n"},"13":{"verse_nr":13,"verse":"Seadusetundja Zeenas ja Apollos l\u00e4kita teele hoolsalt varustatuna, et neil midagi ei puuduks.\n"},"14":{"verse_nr":14,"verse":"\u00d5ppigu meiegi omad tegema h\u00e4id tegusid seal, kus neid t\u00f5epoolest on vaja, et nad ei j\u00e4\u00e4ks viljata.\n"},"15":{"verse_nr":15,"verse":"Sind tervitavad k\u00f5ik, kes on minuga. Tervita neid, kes meid armastavad usus! Arm olgu teie k\u00f5ikidega!\n"}}}}}