{"type":"book","version":"estonian","book_name":"James","book_nr":59, "direction":"LTR", "book":{"1":{"chapter_nr":1,"chapter":{"1":{"verse_nr":1,"verse":"Jaakobus, Jumala ja Issanda Jeesuse Kristuse sulane, saadab tervitusi kaheteistk\u00fcmnele hajali asuvale suguharule.\n"},"2":{"verse_nr":2,"verse":"Pidage seda lausa r\u00f5\u00f5muks, mu vennad, kui te satute mitmesugustesse kiusatustesse,\n"},"3":{"verse_nr":3,"verse":"kuna te teate, et teie usu l\u00e4bikatsumine teeb teid kannatlikuks.\n"},"4":{"verse_nr":4,"verse":"Aga kannatlikkus olgu t\u00e4iuslik, et te oleksite t\u00e4iuslikud ja terviklikud ega oleks teis midagi vajaka.\n"},"5":{"verse_nr":5,"verse":"Kui kellelgi teist j\u00e4\u00e4b vajaka tarkust, siis ta palugu Jumalalt, kes k\u00f5igile annab heldelt ega tee etteheiteid, ja talle antakse.\n"},"6":{"verse_nr":6,"verse":"Aga ta palugu usus, ilma kahtlemata, sest kahtleja sarnaneb tuule t\u00f5stetud ja sinna-t\u00e4nna paisatud merelainega.\n"},"7":{"verse_nr":7,"verse":"Selline inimene \u00e4rgu ometi arvaku, et ta midagi saab Issandalt,\n"},"8":{"verse_nr":8,"verse":"ta on hingelt kaksipidine mees, ebakindel k\u00f5igil oma teedel.\n"},"9":{"verse_nr":9,"verse":"Madal vend kiidelgu oma k\u00f5rgusest,\n"},"10":{"verse_nr":10,"verse":"rikas aga oma madalusest, sest ta kaob nagu rohu \u00f5ieke.\n"},"11":{"verse_nr":11,"verse":"Sest p\u00e4ike t\u00f5useb l\u00f5\u00f5saga ja kuivatab \u00e4ra rohu, selle \u00f5ieke variseb maha ja ta palge kaunidus kaob. N\u00f5nda n\u00e4rtsib ka rikas oma ettev\u00f5tmistes.\n"},"12":{"verse_nr":12,"verse":"\u00d5nnis on mees, kes peab vastu kiusatuses, sest kui ta on l\u00e4bi katsutud, siis ta saab p\u00e4rjaks elu, mille Issand on t\u00f5otanud neile, kes teda armastavad.\n"},"13":{"verse_nr":13,"verse":"\u00c4rgu kiusatav \u00f6elgu: \u201eJumal kiusab mind!\u201d Sest Jumalat ei saa kiusata kurjaga, tema ise ei kiusa kedagi.\n"},"14":{"verse_nr":14,"verse":"Pigem on nii, et iga\u00fcht kiusab ta enese himu, ahvatledes ja peibutades.\n"},"15":{"verse_nr":15,"verse":"Kui seej\u00e4rel himu on viljastunud, toob ta ilmale patu, aga t\u00e4ideviidud patt s\u00fcnnitab surma.\n"},"16":{"verse_nr":16,"verse":"\u00c4rge eksige, mu armsad vennad!\n"},"17":{"verse_nr":17,"verse":"Iga hea and ja iga t\u00e4iuslik kink tuleb \u00fclalt, valguste Isalt, kelle juures ei ole muutust ega varjutuste varju.\n"},"18":{"verse_nr":18,"verse":"Tema on oma tahtel meid s\u00fcnnitanud t\u00f5e s\u00f5na kaudu, et me oleksime otsekui uudsevili tema loodute seas.\n"},"19":{"verse_nr":19,"verse":"Teadke seda, mu armsad vennad! Iga inimene olgu aga k\u00e4rmas kuulama, pikaldane r\u00e4\u00e4kima, pikaldane vihastama.\n"},"20":{"verse_nr":20,"verse":"Sest mehe viha ei soeta \u00f5igust Jumala ees.\n"},"21":{"verse_nr":21,"verse":"Seep\u00e4rast pange maha k\u00f5ik r\u00fcvedus ja rohke kurjus ning v\u00f5tke tasaduses vastu s\u00f5na, mis teisse on istutatud ja suudab p\u00e4\u00e4sta teie hinge.\n"},"22":{"verse_nr":22,"verse":"Aga olge s\u00f5na tegijad ja mitte \u00fcksnes kuuljad, pettes iseendid.\n"},"23":{"verse_nr":23,"verse":"Sest kui keegi s\u00f5na kuuleb, aga selle j\u00e4rgi ei tee, siis ta sarnaneb mehega, kes vaatleb oma ihulikku palet peeglist.\n"},"24":{"verse_nr":24,"verse":"Ta vaatles ennast, l\u00e4ks minema ja unustas varsti, missugune ta oli.\n"},"25":{"verse_nr":25,"verse":"Kes on aga kummargil vaadanud vabaduse t\u00e4iuslikku seadusse ja sellesse ka j\u00e4\u00e4b, ei ole unustav kuulja, vaid tegude tegija - see on \u00f5nnis oma tegemises.\n"},"26":{"verse_nr":26,"verse":"Kui keegi arvab end Jumalat teenivat, oma keelt aga ei ohjelda, siis ta petab oma s\u00fcdant. Selline jumalateenistus on t\u00fchine.\n"},"27":{"verse_nr":27,"verse":"Jumala ja Isa silmis puhas ja laitmatu jumalateenistus on k\u00e4ia vaatamas vaeslapsi ja lesknaisi nende viletsuses ja hoida iseennast maailma poolt m\u00e4\u00e4rimata.\n"}}},"2":{"chapter_nr":2,"chapter":{"1":{"verse_nr":1,"verse":"Mu vennad, \u00e4rgu olgu teie usk meie kirkuse Issandasse Jeesusesse Kristusesse \u00fchendatud vahetegemisega inimeste vahel!\n"},"2":{"verse_nr":2,"verse":"Kui teie kogunemisele astub sisse kulds\u00f5rmustega mees s\u00e4ravas r\u00f5ivas ja astub sisse ka vaene r\u00e4pases r\u00f5ivas\n"},"3":{"verse_nr":3,"verse":"ning teie p\u00f6\u00f6rdute s\u00e4rava r\u00f5iva kandja poole ja \u00fctlete talle: \u201eSina istu siia paremale kohale!\u201d, vaesele aga: \u201eSina seisa seal!\u201d v\u00f5i: \u201eIstu siia mu jalaj\u00e4ri ette maha!\u201d -\n"},"4":{"verse_nr":4,"verse":"kas te siis ei ole m\u00f5ttes vahet teinud ja saanud erapoolikuiks kohtum\u00f5istjaiks?\n"},"5":{"verse_nr":5,"verse":"Kuulge, mu armsad vennad, eks ole Jumal selle maailma vaesed valinud saama usu l\u00e4bi rikasteks ja p\u00e4rima kuningriiki, mille ta on t\u00f5otanud neile, kes teda armastavad?\n"},"6":{"verse_nr":6,"verse":"Teie aga olete h\u00e4bistanud vaest! Eks just rikkad r\u00f5hu teid ja eks just nemad vea teid kohtuisse?\n"},"7":{"verse_nr":7,"verse":"Eks just nemad teota seda kaunist nime, mis on nimetatud teie \u00fcle?\n"},"8":{"verse_nr":8,"verse":"Te teete h\u00e4sti, kui te t\u00f5epoolest t\u00e4idate kuninglikku seadust kirjas\u00f5na j\u00e4rgi: \u201eArmasta oma ligimest nagu iseennast!\u201d\n"},"9":{"verse_nr":9,"verse":"Aga kui te soosite \u00fchte rohkem kui teist, siis te teete pattu ja Seadus tunnistab teid \u00fcleastujaiks.\n"},"10":{"verse_nr":10,"verse":"Sest iga\u00fcks, kes peab kinni kogu Seadusest, aga v\u00e4\u00e4ratab \u00fchesainsas asjas, on s\u00fc\u00fcdi k\u00f5ige suhtes.\n"},"11":{"verse_nr":11,"verse":"Sest see, kes \u00fctles: \u201eSa ei tohi rikkuda abielu!\u201d, \u00fctles ka: \u201eSa ei tohi tappa!\u201d Kui sa ei riku k\u00fcll abielu, ent tapad, siis sa oled Seadusest \u00fcle astunud.\n"},"12":{"verse_nr":12,"verse":"N\u00f5nda siis r\u00e4\u00e4kige ja n\u00f5nda siis tehke nagu need, kelle \u00fcle kord m\u00f5istetakse kohut vabaduse seaduse j\u00e4rgi.\n"},"13":{"verse_nr":13,"verse":"Sest kohus on halastamatu selle suhtes, kes ise ei ole halastanud, kuid halastus kiidab end kohtust k\u00f5rgemaks.\n"},"14":{"verse_nr":14,"verse":"Mu vennad, mis on sellest kasu, kui keegi \u00fctleb: \u201eMul on usk!\u201d, aga tegusid tal ei ole? Kas see usk suudab teda p\u00e4\u00e4sta?\n"},"15":{"verse_nr":15,"verse":"Kui m\u00f5ni vend v\u00f5i \u00f5de oleks alasti ja neil oleks puudu igap\u00e4evasest toidusest\n"},"16":{"verse_nr":16,"verse":"ning keegi teist \u00fctleks neile: \u201eMinge rahuga! Soojendage end ja s\u00f6\u00f6ge k\u00f5hud t\u00e4is!\u201d, aga te ei annaks neile ihu jaoks h\u00e4davajalikku - mis oleks sellest kasu?\n"},"17":{"verse_nr":17,"verse":"N\u00f5nda on ka usuga: kui sel ei ole tegusid, siis on see iseenesest surnud.\n"},"18":{"verse_nr":18,"verse":"Aga m\u00f5ni v\u00f5ib \u00f6elda: \u201eSinul on usk, aga minul on teod.\u201d N\u00e4ita mulle oma usku lahus tegudest ja mina n\u00e4itan sulle usku oma tegudega.\n"},"19":{"verse_nr":19,"verse":"Sina usud, et Jumal on \u00fcksainus. Seda sa teed h\u00e4sti, ka kurjad vaimud usuvad seda ja v\u00e4risevad hirmust.\n"},"20":{"verse_nr":20,"verse":"Kas sa suudad m\u00f5ista, sa t\u00fchine inimene, et usk on ilma tegudeta surnud?\n"},"21":{"verse_nr":21,"verse":"Eks Aabraham, meie isa, m\u00f5istetud \u00f5igeks tegude j\u00e4rgi, kui ta oma poja Iisaki viis ohvrialtarile?\n"},"22":{"verse_nr":22,"verse":"Sa n\u00e4ed, et usk k\u00e4is ta tegudega kaasas ja sai t\u00e4iuslikuks tegude kaudu.\n"},"23":{"verse_nr":23,"verse":"Nii l\u00e4ks t\u00e4ide kirjas\u00f5na, mis \u00fctleb: \u201eAabraham uskus Jumalat ja see arvati talle \u00f5iguseks ning teda h\u00fc\u00fcti Jumala s\u00f5braks.\u201d\n"},"24":{"verse_nr":24,"verse":"N\u00e4ete siis, et inimene m\u00f5istetakse \u00f5igeks tegude j\u00e4rgi ja mitte ainult usust.\n"},"25":{"verse_nr":25,"verse":"Ja eks n\u00f5ndasamuti m\u00f5istetud ka hoor Raahab \u00f5igeks tegude j\u00e4rgi, kui ta andis maakuulajaile peavarju ja saatis nad siis \u00e4ra teist teed m\u00f6\u00f6da?\n"},"26":{"verse_nr":26,"verse":"Sest nii nagu ihu ilma vaimuta on surnud, n\u00f5nda on surnud ka usk ilma tegudeta.\n"}}},"3":{"chapter_nr":3,"chapter":{"1":{"verse_nr":1,"verse":"\u00c4rgu p\u00fc\u00fcdku paljud teie seast, mu vennad, saada \u00f5petajaiks! Te teate ju, et meie osaks on teistest karmim kohtuotsus.\n"},"2":{"verse_nr":2,"verse":"Me k\u00f5ik eksime paljus. Kui keegi ei eksi k\u00f5nes, siis on ta t\u00e4iuslik ja suudab ohjeldada ka kogu ihu.\n"},"3":{"verse_nr":3,"verse":"Kui me paneme aga hobusele suitsed suhu, et ta oleks meile kuulekas, siis me juhime kogu hobust.\n"},"4":{"verse_nr":4,"verse":"Enn\u00e4e, ka suuri ja rajutuulte aetud laevu juhitakse v\u00e4ikese t\u00fc\u00fcriga sinna, kuhu t\u00fc\u00fcrimees tahab.\n"},"5":{"verse_nr":5,"verse":"N\u00f5nda on ka keel v\u00e4ike ihuliige, aga kiitleb suurte asjade \u00fcle. Enn\u00e4e kui v\u00e4ike tuli s\u00fc\u00fctab suure metsa!\n"},"6":{"verse_nr":6,"verse":"Ka keel on tuli. Keel, see eba\u00f5igluse maailm, on seatud meie ihuliikmete hulka nii, et see r\u00fcvetab kogu ihu ja s\u00fc\u00fctab p\u00f5lema eluratta, nagu ta ise on s\u00fc\u00fcdatud p\u00f5rgust.\n"},"7":{"verse_nr":7,"verse":"Jah, igasuguste loomade ja lindude, roomajate ja mereelajate loomust suudab taltsutada ja ongi taltsutanud inimese loomus,\n"},"8":{"verse_nr":8,"verse":"aga \u00fckski inimene ei suuda taltsutada keelt, seda k\u00e4rsitut pahategijat, mis on tulvil surmavat m\u00fcrki.\n"},"9":{"verse_nr":9,"verse":"Sellesamaga me \u00f5nnistame Issandat ja Isa, ja sellesamaga me neame inimesi, kes on s\u00fcndinud Jumala sarnasteks.\n"},"10":{"verse_nr":10,"verse":"\u00dchest ja samast suust tuleb \u00f5nnistamine ja needmine. Nii ei tohi olla, mu vennad!\n"},"11":{"verse_nr":11,"verse":"Kas allikast keeb \u00fchest ja samast soonest magedat ja kibedat vett?!\n"},"12":{"verse_nr":12,"verse":"Mu vennad, ega viigipuu saa kanda \u00f5limarju ega viinapuu viigimarju?! Nii ei saa ka soolase vee allikas anda magedat vett.\n"},"13":{"verse_nr":13,"verse":"Kes teie seas on tark ja arusaaja? Las ta n\u00e4itab hea k\u00e4itumisega oma tegusid tarkuse tasaduses.\n"},"14":{"verse_nr":14,"verse":"Kui teie s\u00fcdames on aga kibedat kadedust ja riiakust, siis \u00e4rge hoobelge ega valetage t\u00f5e vastu!\n"},"15":{"verse_nr":15,"verse":"See  pole \u00fclalt tulev tarkus, vaid maine, hingelik, deemonlik.\n"},"16":{"verse_nr":16,"verse":"Sest kus on kadedust ja riiakust, seal on k\u00e4rsitust ja igasuguseid halbu tegusid.\n"},"17":{"verse_nr":17,"verse":"Aga \u00fclalt p\u00e4rinev tarkus on esmalt puhas, siis rahumeelne, leebe, kuulekas, tulvil halastust ja h\u00e4id vilju, erapooletu, teeskluseta.\n"},"18":{"verse_nr":18,"verse":"Rahutegijaile k\u00fclvatakse rahus \u00f5iguse vilja.\n"}}},"4":{"chapter_nr":4,"chapter":{"1":{"verse_nr":1,"verse":"Kust tulevad siis s\u00f5dimised ja kust t\u00fclid teie keskel? Eks nad tule sealt, teie ihuliikmetes s\u00f5divatest l\u00f5buhimudest?\n"},"2":{"verse_nr":2,"verse":"Te himustate, ja teil ei ole; te taplete ja tapate, ja ei suuda midagi saavutada; te t\u00fclitsete ja s\u00f5dite. Teil ei ole, sest te ei palu.\n"},"3":{"verse_nr":3,"verse":"Te palute, aga ei saa, sest te palute halva jaoks, tahtes seda kulutada oma l\u00f5budeks.\n"},"4":{"verse_nr":4,"verse":"Te abielurikkujad! Kas te siis ei tea, et s\u00f5prus maailmaga on vaen Jumalaga? Kes iganes eelistab olla maailma s\u00f5ber, seab end Jumala vaenlaseks.\n"},"5":{"verse_nr":5,"verse":"V\u00f5i arvate, et P\u00fchakiri \u00fctleb asjata:\u201eKadeduseni ta igatseb Vaimu, kes on asunud meisse\u201d?\n"},"6":{"verse_nr":6,"verse":"Aga ta annab veel suuremat armu; seep\u00e4rast ta \u00fctleb:\u201eJumal paneb vastu \u00fclbeile,aga alandlikele annab armu!\u201d\n"},"7":{"verse_nr":7,"verse":"Alistuge siis Jumalale! Pange vastu kuradile, siis ta p\u00f5geneb teie juurest.\n"},"8":{"verse_nr":8,"verse":"Tulge Jumala ligi, siis tuleb tema teie ligi! Patused, puhastage k\u00e4ed ja kasige s\u00fcdamed, te hingelt kahestunud!\n"},"9":{"verse_nr":9,"verse":"Tundke oma viletsust, leinake ja nutke! Teie naer muutugu nutuks ja r\u00f5\u00f5m kurbuseks!\n"},"10":{"verse_nr":10,"verse":"Alanduge Issanda ette, siis ta \u00fclendab teid!\n"},"11":{"verse_nr":11,"verse":"\u00c4rge halvustage \u00fcksteist, vennad! Kui keegi halvustab v\u00f5i arvustab oma venda, siis ta halvustab ja arvustab Seadust. Kui sa aga Seadust arvustad, siis sa ei ole Seaduse t\u00e4itja, vaid kohtunik.\n"},"12":{"verse_nr":12,"verse":"Ainult \u00fcks on seaduseandja ja kohtunik - tema, kes v\u00f5ib nii p\u00e4\u00e4sta kui hukata. Aga kes oled sina, sa ligimese arvustaja?\n"},"13":{"verse_nr":13,"verse":"Kuulge n\u00fc\u00fcd, kes \u00fctlete: \u201eT\u00e4na v\u00f5i homme l\u00e4heme sellesse v\u00f5i teise linna ja veedame seal \u00fche aasta ning kaupleme ja saame kasu!\u201d\n"},"14":{"verse_nr":14,"verse":"Teie, kes ei tea, missugune on homme teie elu! Te olete ju aur,  mida on hetke n\u00e4ha, ja siis see haihtub.\n"},"15":{"verse_nr":15,"verse":"Selle asemel et \u00f6elda: \u201eKui Issand tahab ja me veel elame, siis teeme seda v\u00f5i teist\u201d,\n"},"16":{"verse_nr":16,"verse":"te kiitlete oma k\u00f5rkuses. Iga selline kiitlemine on kurjast.\n"},"17":{"verse_nr":17,"verse":"Kes oskab teha head, aga ei tee, sellele on see patt.\n"}}},"5":{"chapter_nr":5,"chapter":{"1":{"verse_nr":1,"verse":"Kuulge n\u00fc\u00fcd, rikkad, nutke ja ulguge oma tulevaste h\u00e4dade p\u00e4rast!\n"},"2":{"verse_nr":2,"verse":"Teie rikkus on pehkinud ja teie r\u00f5ivad koitanud,\n"},"3":{"verse_nr":3,"verse":"teie kuld ja h\u00f5be on roostes ning nende rooste saab tunnistuseks teie vastu ja s\u00f6\u00f6b teie liha nagu tuli. Te olete kogunud tagavara viimseil p\u00e4evil.\n"},"4":{"verse_nr":4,"verse":"Vaata, t\u00f6\u00f6liste palk, mille te olete j\u00e4tnud oma p\u00f5ldudel l\u00f5ikajatele maksmata, kisendab, ja viljakoristajate karjed on tunginud v\u00e4gede Issanda k\u00f5rvu.\n"},"5":{"verse_nr":5,"verse":"Te olete priisanud ja prassinud maa peal, nuumanud end tapap\u00e4eval,\n"},"6":{"verse_nr":6,"verse":"te olete hukka m\u00f5istnud \u00f5ige ja ta m\u00f5rvanud. Tema ju ei hakka teile vastu.\n"},"7":{"verse_nr":7,"verse":"Olge n\u00fc\u00fcd pika meelega, vennad, Issanda tulemiseni! Vaata, p\u00f5llumees ootab kallist p\u00f5lluvilja pika meelega, kuni ta saab varase ja hilise vihma.\n"},"8":{"verse_nr":8,"verse":"Olge siis teiegi pika meelega, kinnitage oma s\u00fcdant, sest Issanda tulemine on l\u00e4hedal!\n"},"9":{"verse_nr":9,"verse":"Vennad, \u00e4rge nurisege \u00fcksteise vastu, et teie \u00fcle ei m\u00f5istetaks kohut! Vaata, kohtunik seisab ukse ees!\n"},"10":{"verse_nr":10,"verse":"Vennad, v\u00f5tke prohveteid, kes on r\u00e4\u00e4kinud Issanda nimel, kurja kannatamise ja pika meele eeskujuks.\n"},"11":{"verse_nr":11,"verse":"Vaata, me kiidame \u00f5ndsaks kannatlikke. Te olete kuulnud Iiobi kannatlikkusest ja n\u00e4inud Issanda antud elul\u00f5ppu, sest Issand on halastav ja armuline.\n"},"12":{"verse_nr":12,"verse":"Aga ennek\u00f5ike, mu vennad, \u00e4rge vanduge ei taeva ega maa juures ega mingit muud vannet. Teie \u201ejah\u201d olgu \u201ejah\u201d ja \u201eei\u201d olgu \u201eei\u201d, et te ei langeks kohtu alla.\n"},"13":{"verse_nr":13,"verse":"Kui keegi teie seast kannatab kurja, siis ta palvetagu! Kui kellelgi on hea meel, siis ta laulgu t\u00e4nulaule!\n"},"14":{"verse_nr":14,"verse":"Kui keegi teie seast on haige, siis ta kutsugu kogudusevanemad enese juurde ja need palvetagu tema kohal teda \u00f5liga v\u00f5ides Issanda nimel.\n"},"15":{"verse_nr":15,"verse":"Ja usupalve p\u00e4\u00e4stab t\u00f5bise ja Issand t\u00f5stab ta \u00fcles, ja kui ta on pattu teinud, siis antakse talle andeks.\n"},"16":{"verse_nr":16,"verse":"Tunnistage siis \u00fcksteisele patud \u00fcles ja palvetage \u00fcksteise eest, et te saaksite terveks! \u00d5ige inimese m\u00f5juv\u00f5imas eestpalve saadab palju korda.\n"},"17":{"verse_nr":17,"verse":"Eelija oli meiesugune inimene, ent ta palvetas p\u00fcsivalt, et ei sajaks vihma, ning kolm aastat ja kuus kuud ei sadanud piiskagi vihma maa peale.\n"},"18":{"verse_nr":18,"verse":"Siis ta palvetas taas ja taevas andis vihma ning maa laskis t\u00e4rgata oma viljal.\n"},"19":{"verse_nr":19,"verse":"Mu vennad, kui keegi teist on \u00e4ra eksinud t\u00f5est ning keegi p\u00f6\u00f6rab ta tagasi,\n"},"20":{"verse_nr":20,"verse":"siis ta teadku: see, kes patuse p\u00f6\u00f6rab ta eksiteelt, p\u00e4\u00e4stab tema hinge surmast ja katab kinni pattude hulga.\n"}}}}}