{"type":"book","version":"gothic","book_name":"2 Timothy","book_nr":55, "direction":"LTR", "book":{"1":{"chapter_nr":1,"chapter":{"1":{"verse_nr":1,"verse":"[A] Pawlus, apaustaulus Iesuis Xristaus \u00feairh wiljan gudis bi gahaitam libainais sei ist in Xristau Iesu\r\n"},"2":{"verse_nr":2,"verse":"[A] Teimau\u00feaiau, liubin barna, ansts, armaio, gawair\u00fei fram guda attin jah Xristau Iesu fraujin unsaramma.\r\n"},"3":{"verse_nr":3,"verse":"[A] awiliudo guda meinamma, \u00feammei skalkino fram fadreinam in hrainjai gahugdai, hvaiwa unsweibando haba bi \u00feuk gamin\u00fei in bidom meinaim naht jah daga,\r\n"},"4":{"verse_nr":4,"verse":"[A] gairnjands \u00feuk gasaihvan, gamunands tagre \u00feeinaize, ei fahedais usfullnau,\r\n"},"5":{"verse_nr":5,"verse":"[B] . . . . ga\u00fe~\u00fean~traua \u00featei jah in \u00feus.\r\n"},"6":{"verse_nr":6,"verse":"[B] in \u00feizozei waihtais gamaudja \u00feuk anaqiujan anst gudis, sei ist in \u00feus \u00feairh analagein handiwe meinaizo.\r\n"},"7":{"verse_nr":7,"verse":"[B] unte ni gaf unsis gu\u00fe ahman faurhteins, ak mahtais jah fria\u00fewos jah inaheins.\r\n"},"8":{"verse_nr":8,"verse":"[B] ni nunu skamai \u00feuk weitwodi\u00feos fraujins unsaris Iesuis nih meina, bandjins is, ak mi\u00fearbaidei aiwaggeljon bi mahtai gudis,\r\n"},"9":{"verse_nr":9,"verse":"[B] \u00feis nasjandins uns jah la\u00feondins la\u00feonai weihai, ni bi waurstwam unsaraim, ak bi seinai leikainai jah anstai sei gibana ist unsis in Xristau Iesu faur mela aiweina,\r\n"},"10":{"verse_nr":10,"verse":"[B] i\u00fe gaswikun\u00feida nu \u00feairh gabairhtein nasjandis unsaris Iesuis Xrista(us) , gatairandins raihtis dau\u00feau, i\u00fe galiuhtjandins libain jah unriurein \u00feairh aiwagge<l>jon,\r\n"},"11":{"verse_nr":11,"verse":"[B] in \u00feoei gasati\u00fes im ik merjands jah apaustaulus jah laisareis \u00feiudo,\r\n"},"12":{"verse_nr":12,"verse":"[B] in \u00feizozei fairinos jah \u00feata winna; akei nih skama mik, unte wait hvamma galaubida, jah gatraua \u00feammei mahteigs ist \u00feata anafilh mein fastan in jainana dag.\r\n"},"13":{"verse_nr":13,"verse":"[B] frisaht habands hailaize waurde, \u00feoei at mis hausides in galaubeinai jah fria\u00fewai in Xristau Iesu,\r\n"},"14":{"verse_nr":14,"verse":"[B] \u00feat(a) godo anafilh fastai \u00feairh ahman weihana saei baui\u00fe in uns.\r\n"},"15":{"verse_nr":15,"verse":"[B] waist \u00featei afwandidedun sik af mis allai \u00feaiei sind in Asiai, \u00feizei ist Fwgailus jah Airmogaineis.\r\n"},"16":{"verse_nr":16,"verse":"[B] gibai armaion frauja Auneiseifauraus garda, unte ufta mik ana\u00ferafstida jah naudibandjo meinaizo ni skamaida sik;\r\n"},"17":{"verse_nr":17,"verse":"[B] ak qimands in Rumai usdaudo sokida mik jah bigat.\r\n"},"18":{"verse_nr":18,"verse":"[B] gibai frauja imma bigitan armahairtein at fraujin in jainamma daga; jah hvan filu [mais] in Aifaison andbahtida mis, waila \u00feu kant.\r\n"}}},"2":{"chapter_nr":2,"chapter":{"1":{"verse_nr":1,"verse":"[B] \u00deu nu, barn mein waliso, inswin\u00feei \u00feuk in anstai \u00feizai in Xristau Iesu,\r\n"},"2":{"verse_nr":2,"verse":"[B] jah \u00feoei hausides at mis \u00feairh managa weitwodja [waurda gudis] \u00feo anafilh triggwai<m> mannam, \u00feaiei wair\u00feai sijaina jah an\u00fearans laisjan.\r\n"},"3":{"verse_nr":3,"verse":"[B] \u00feu nu arbaidei swe gods gadrauhts Xristaus Iesuis.\r\n"},"4":{"verse_nr":4,"verse":"[B] ni ainshun drauhtinonds fraujin dugawindi\u00fe sik gawaurkjam \u00feizos aldais, ei galeikai \u00feammei drauhtino\u00fe.\r\n"},"5":{"verse_nr":5,"verse":"[B] jah \u00fean jabai haifstei\u00fe hvas, ni weipada, niba witodeigo briki\u00fe.\r\n"},"6":{"verse_nr":6,"verse":"[B] arbaidjands air\u00feos waurstwja skal frumist akrane andniman.\r\n"},"7":{"verse_nr":7,"verse":"[B] fra\u00feei \u00featei qi\u00fea; gibi\u00fe auk \u00feus frauja fra\u00fei us allaim.\r\n"},"8":{"verse_nr":8,"verse":"[B] Gamuneis Xristu Iesu urrisanana us dau\u00feaim us fraiwa Daweidis bi aiwaggeljon meinai,\r\n"},"9":{"verse_nr":9,"verse":"[B] in \u00feizaiei arbaidja und bandjos swe ubiltojis; akei waurd gudis nist gabundan.\r\n"},"10":{"verse_nr":10,"verse":"[B] inuh \u00feis all ga\u00feula bi \u00feans gawalidans, ei jah \u00feai ganist gatilona, sei ist in Xristau Iesu mi\u00fe wul\u00feau aiweinamma.\r\n"},"11":{"verse_nr":11,"verse":"[B] triggw \u00feata waurd: jabai mi\u00fegadau\u00fenodedum, jah mi\u00felibam;\r\n"},"12":{"verse_nr":12,"verse":"[B] jabai ga\u00feulam, jah mi\u00fe\u00feiudanom; jabai afaikam, jah is afaiki\u00fe uns;\r\n"},"13":{"verse_nr":13,"verse":"[B] jabai ni galaubjam, jains triggws wisi\u00fe; afaikan sik silban ni mag.\r\n"},"14":{"verse_nr":14,"verse":"[B] \u00feizei gamaudei, weitwodjands in andwair\u00feja fraujins; waurdam weihan du ni waihtai daug, niba uswalteinai \u00feaim hausjondam.\r\n"},"15":{"verse_nr":15,"verse":"[B] usdaudei \u00feuk silban gakusanana usgiban guda waurstwjan unaiwiskana, raihtaba raidjandan waurd sunjos.\r\n"},"16":{"verse_nr":16,"verse":"[B] i\u00fe \u00feo dwalona usweihona lausawaurdja biwandei; unte filu gaggand du afgudein,\r\n"},"17":{"verse_nr":17,"verse":"[B] jah waurd ize swe gund wuli\u00fe; \u00feizeei ist Wmainaius jah Filetus,\r\n"},"18":{"verse_nr":18,"verse":"[B] \u00feaiei bi sunjai uswissai usmetun, qi\u00feandans usstass ju waur\u00feana, jah galaubein sumaize uswaltidedun.\r\n"},"19":{"verse_nr":19,"verse":"[B] a\u00fe\u00fean tulgus grunduwaddjus gudis standi\u00fe, habands sigljo \u00feata: kun\u00fea frauja \u00feans \u00feaiei sind is, jah: afstandai af unselein hvazuh saei namnjai namo fraujins.\r\n"},"20":{"verse_nr":20,"verse":"[B] a\u00fe\u00fean in mikilamma garda ni sind \u00featainei kasa gul\u00feeina jah silubreina, ak jah triweina jah digana, jah suma du sweraim, sumu\u00fe~\u00fean du unsweraim.\r\n"},"21":{"verse_nr":21,"verse":"[B] a\u00fe\u00fean jabai hvas gahrainjai sik \u00feizei, wair\u00fei\u00fe kas du sweri\u00feai, gaweihai\u00fe, bruk fraujin, du allamma waurstwe godaize gamanwi\u00fe.\r\n"},"22":{"verse_nr":22,"verse":"[B] a\u00fe\u00fean juggans lustuns \u00feliuh; i\u00fe laistei garaihtein, galaubein, fria\u00fewa, gawair\u00fei mi\u00fe \u00feaim bidai anahaitandam frauja<n> us hrainjamma hairtin.\r\n"},"23":{"verse_nr":23,"verse":"[B] i\u00fe \u00feos dwalons jah untalons soknins biwandei, witands \u00featei gabairand sakjons.\r\n"},"24":{"verse_nr":24,"verse":"[B] i\u00fe skalks fraujins ni skal sakan, ak qairrus wisan wi\u00fera allans, laiseigs, us\u00feulands,\r\n"},"25":{"verse_nr":25,"verse":"[B] in qairrein talzjands \u00feans andstandandans, niu hvan gibai im gu\u00fe idreiga du ufkun\u00feja sunjos,\r\n"},"26":{"verse_nr":26,"verse":"[B] jah usskarjaindau us unhul\u00feins wruggon, fram \u00feammei gafahanai tiuhanda afar is wiljin.\r\n"}}},"3":{"chapter_nr":3,"chapter":{"1":{"verse_nr":1,"verse":"[B] A\u00fe\u00fean \u00feata kunneis ei in spedistaim dagam atgaggand jera sleidja,\r\n"},"2":{"verse_nr":2,"verse":"[B] jah wair\u00feand mannans sik friondans, faihugairnai, bihaitjans, hauhhairtai, wajamerjandans, fadreinam ungahvairbai, launawargos, unairknai,\r\n"},"3":{"verse_nr":3,"verse":"[B] unhunslagai, unmildjai, fairinondans, ungahabandans sik, unmanariggwai, unseljai,\r\n"},"4":{"verse_nr":4,"verse":"[B] fralewjandans, untilamalskai, ufbaulidai, frijondans wiljan seinana mais \u00feau gu\u00fe,\r\n"},"5":{"verse_nr":5,"verse":"[B] habandans hiwi gagudeins, i\u00fe maht izos inwidandans; jah \u00feans afwandei.\r\n"},"6":{"verse_nr":6,"verse":"[B] unte us \u00feaim sind \u00feaiei sliupand in gardins jah frahun\u00feana tiuhand qineina afhla\u00feana frawaurhtim, \u00feoe(i) tiuhanda lustum missaleikaim,\r\n"},"7":{"verse_nr":7,"verse":"[B] sinteino laisjandona sik <jah> ni aiw hvanhun in ufkun\u00feja sunjos qiman mahteiga.\r\n"},"8":{"verse_nr":8,"verse":"[B] a\u00fe\u00fean \u00feamma haidau ei Jannis jah Mambres andsto\u00feun Moseza, swa jah \u00feai andstandand sunjai, mannans frawaur\u00feanai ahin, uskusanai bi galaubein;\r\n"},"9":{"verse_nr":9,"verse":"[B] akei ni \u00feeihand du filusnai, unte unwiti ize swikun\u00fe wair\u00fei\u00fe allaim, swaswe jainaize was.\r\n"},"10":{"verse_nr":10,"verse":"[B] i\u00fe \u00feu galaista is laiseinai meinai, usmeta, muna, [sidau,] galaubeinai, usbeisnai, fria\u00fewai, \u00feulainai,\r\n"},"11":{"verse_nr":11,"verse":"[B] wrakjom, wunnim, hvileika mis waur\u00feun in Antiaukiai, in Eikaunion, in Lwstrws, hvileikos wrakos us\u00feulaida, jah us allaim mik galausida frauja.\r\n"},"12":{"verse_nr":12,"verse":"[B] jah \u00fean allai \u00feaiei wileina gagudaba liban in Xristau Iesu, wrakos winnand.\r\n"},"13":{"verse_nr":13,"verse":"[B] i\u00fe ubilai mans jah liutai \u00feeihand du wairsizin, airzjai jah airzjandans.\r\n"},"14":{"verse_nr":14,"verse":"[B] i\u00fe \u00feu framwair\u00feis wisais in \u00feaimei galaisides \u00feuk jah gatrauaida sind \u00feus, witands at hvamma ganamt,\r\n"},"15":{"verse_nr":15,"verse":"[B] jah \u00featei us barniskja weihos bokos kun\u00fees, \u00feos mahteigons \u00feuk usfratwjan du ganistai \u00feairh galaubein \u00feo in Xristau Iesu.\r\n"},"16":{"verse_nr":16,"verse":"[B] all boko gudiskaizo<s> ahmateinais jah \u00feaurftos du laiseinai, du gasahtai, du garaihteinai, du talzeinai in garaihtein,\r\n"},"17":{"verse_nr":17,"verse":"[B] ei ustauhans sijai manna gudis, du allamma waurstwe godaize gamanwi\u00fes.\r\n"}}},"4":{"chapter_nr":4,"chapter":{"1":{"verse_nr":1,"verse":"[B] Weitwodja in andwair\u00feja gudis jah fraujins Xristaus Iesuis, saei skal stojan qiwans jah dau\u00feans bi qum is <jah> \u00feiudinassu is:\r\n"},"2":{"verse_nr":2,"verse":"[B] merei waurd, stand ohteigo unuhteigo, gasak, ga\u00felaih, gahvotei in allai usbeisnai jah laiseinai.\r\n"},"3":{"verse_nr":3,"verse":"[B] wair\u00fei\u00fe mel \u00fean haila laisein ni us\u00feuland, ak du seinaim lustum dragand sis laisarjans, su\u00fejondans hausein;\r\n"},"4":{"verse_nr":4,"verse":"[B] a\u00fe\u00fean af sunjai hausein afwandjand, i\u00fe du spillam gawandjand sik.\r\n"},"5":{"verse_nr":5,"verse":"[B] i\u00fe \u00feu anda\u00feahts sijais in allaim, arbaidei, waurstw waurkei aiwaggelistins, andbahti \u00feein usfullei.\r\n"},"6":{"verse_nr":6,"verse":"[B] a\u00fe\u00fean ik ju hunsljada jah mel meinaizos diswissais atist.\r\n"},"7":{"verse_nr":7,"verse":"[B] haifst \u00feo godon haifstida, run ustauh, galaubein gafastaida;\r\n"},"8":{"verse_nr":8,"verse":"[B] \u00fea\u00fero \u00fean galagi\u00fes ist mis waips garaihteins, \u00feanei usgibi\u00fe mis frauja in jainamma daga, sa <ga>raihta staua; a\u00fe\u00fean ni \u00featainei mis, ak jah allaim \u00feaiei frijond qum is.\r\n"},"9":{"verse_nr":9,"verse":"[B] sniumei qiman at mis sprauto;\r\n"},"10":{"verse_nr":10,"verse":"[B] unte Demas mis bilai\u00fe, frijonds \u00feo nu ald, jah galai\u00fe du \u00deaissalauneikai, Krispus du Galatiai,\r\n"},"11":{"verse_nr":11,"verse":"[B] Lukas ist mi\u00fe mis ains. Marku andnimands brigg mi\u00fe \u00feus silbin, unte ist mis bruks du and(bahtja).\r\n"},"12":{"verse_nr":12,"verse":"[A] a\u00fe\u00fean Twkeiku insandida in Aifaison.\r\n"},"13":{"verse_nr":13,"verse":"[A] hakul \u00feanei bilai\u00fe in Trauadai at Karpau qimands atbair jah bokos, \u00feishun maimbranans.\r\n"},"14":{"verse_nr":14,"verse":"[A] Alai[ai]ksandrus aizasmi\u00fea managa mis un\u00feiu\u00fea ustaiknida; usgildi\u00fe imma frauja bi waurstwam is;\r\n"},"15":{"verse_nr":15,"verse":"[A] \u00feammei jah \u00feu witai, filu auk andsto\u00fe unsaraim waurdam.\r\n"},"16":{"verse_nr":16,"verse":"[A] in frumiston meinai sunjonai ni manna mis mi\u00fewas. ak allai mis bili\u00feun, ni rahnjai(dau) (im) . . . .\r\n"},"17":{"verse_nr":17,"verse":"\r\n"},"18":{"verse_nr":18,"verse":"\r\n"},"19":{"verse_nr":19,"verse":"\r\n"},"20":{"verse_nr":20,"verse":"\r\n"},"21":{"verse_nr":21,"verse":"\r\n"},"22":{"verse_nr":22,"verse":"\r\n"}}}}}