{"type":"book","version":"gothic","book_name":"1 Corinthians","book_nr":46, "direction":"LTR", "book":{"1":{"chapter_nr":1,"chapter":{"1":{"verse_nr":1,"verse":"\r\n"},"2":{"verse_nr":2,"verse":"\r\n"},"3":{"verse_nr":3,"verse":"\r\n"},"4":{"verse_nr":4,"verse":"\r\n"},"5":{"verse_nr":5,"verse":"\r\n"},"6":{"verse_nr":6,"verse":"\r\n"},"7":{"verse_nr":7,"verse":"\r\n"},"8":{"verse_nr":8,"verse":"\r\n"},"9":{"verse_nr":9,"verse":"\r\n"},"10":{"verse_nr":10,"verse":"\r\n"},"11":{"verse_nr":11,"verse":"\r\n"},"12":{"verse_nr":12,"verse":"[A] . . . . ik im Pawlus, i\u00fe ik Apaullons, i\u00fe ik Kefins, i\u00fe ik Xristaus.\r\n"},"13":{"verse_nr":13,"verse":"[A] disdaili\u00fes ist Xristus? ibai Pawlus ushrami\u00fes war\u00fe in izwara, ai\u00fe\u00feau in namin Pawlus daupidai wesei\u00fe?\r\n"},"14":{"verse_nr":14,"verse":"[A] awiliudo guda ei ainnohun izwara ni daupida niba Krispu jah Ga\u00efu,\r\n"},"15":{"verse_nr":15,"verse":"[A] ei hvas ni qi\u00feai \u00featei in meinamma namin daupidedjau.\r\n"},"16":{"verse_nr":16,"verse":"[A] ik daupida auk ja\u00fe~\u00feans Staifanaus gadaukans; \u00feata an\u00fear ni wait ei ainnohun daupidedjau.\r\n"},"17":{"verse_nr":17,"verse":"[A] ni\u00fe~\u00fean insandida mik Xristus daupjan, ak wailamerjan; ni in snutrein waurdis, ei ni <us>lausjaidau galga Xristaus.\r\n"},"18":{"verse_nr":18,"verse":"[A] unte \u00feata waurd galgins \u00feaim fralusnandam dwali\u00fea ist, i\u00fe \u00feaim ganisandam mahts gudis ist.\r\n"},"19":{"verse_nr":19,"verse":"[A] gameli\u00fe ist auk: fraqistja snutrein \u00feize snutrane jah frodein \u00feize frodane uskiusa.\r\n"},"20":{"verse_nr":20,"verse":"[A] hvar handugs? hvar bokareis? hvar sokareis \u00feis aiwis? nih dwala gatawida gu\u00fe handugein \u00feis fairhvaus?\r\n"},"21":{"verse_nr":21,"verse":"[A] unte auk in handugein gudis ni ufkunnaida sa fairhvus \u00feairh handugein gu\u00fe, galeikaida guda \u00feairh \u00feo dwali\u00fea \u00feizos wailamereinais ganasjan \u00feans galaubjandans.\r\n"},"22":{"verse_nr":22,"verse":"[A] unte Iudaieis taikne bidjand, i\u00fe Krekos handugein sokjand;\r\n"},"23":{"verse_nr":23,"verse":"[A] i\u00fe weis merjam Iesu ushramidana, Iudaium gamarzein, i\u00fe \u00feiudom dwali\u00fea;\r\n"},"24":{"verse_nr":24,"verse":"[A] i\u00fe \u00feaim gala\u00feodam Iudaie jah \u00feiudo Xristu, gudis maht jah gudis handugein.\r\n"},"25":{"verse_nr":25,"verse":"[A] unte so dwali\u00fea gudis handugo(ze)i mannam . . . .\r\n"},"26":{"verse_nr":26,"verse":"\r\n"},"27":{"verse_nr":27,"verse":"\r\n"},"28":{"verse_nr":28,"verse":"\r\n"},"29":{"verse_nr":29,"verse":"\r\n"},"30":{"verse_nr":30,"verse":"\r\n"},"31":{"verse_nr":31,"verse":"\r\n"}}},"2":{"chapter_nr":2,"chapter":{"1":{"verse_nr":1,"verse":"\r\n"},"2":{"verse_nr":2,"verse":"\r\n"},"3":{"verse_nr":3,"verse":"\r\n"},"4":{"verse_nr":4,"verse":"\r\n"},"5":{"verse_nr":5,"verse":"\r\n"},"6":{"verse_nr":6,"verse":"\r\n"},"7":{"verse_nr":7,"verse":"\r\n"},"8":{"verse_nr":8,"verse":"\r\n"},"9":{"verse_nr":9,"verse":"\r\n"},"10":{"verse_nr":10,"verse":"\r\n"},"11":{"verse_nr":11,"verse":"\r\n"},"12":{"verse_nr":12,"verse":"\r\n"},"13":{"verse_nr":13,"verse":"\r\n"},"14":{"verse_nr":14,"verse":"\r\n"},"15":{"verse_nr":15,"verse":"\r\n"},"16":{"verse_nr":16,"verse":"\r\n"}}},"3":{"chapter_nr":3,"chapter":{"1":{"verse_nr":1,"verse":"\r\n"},"2":{"verse_nr":2,"verse":"\r\n"},"3":{"verse_nr":3,"verse":"\r\n"},"4":{"verse_nr":4,"verse":"\r\n"},"5":{"verse_nr":5,"verse":"\r\n"},"6":{"verse_nr":6,"verse":"\r\n"},"7":{"verse_nr":7,"verse":"\r\n"},"8":{"verse_nr":8,"verse":"\r\n"},"9":{"verse_nr":9,"verse":"\r\n"},"10":{"verse_nr":10,"verse":"\r\n"},"11":{"verse_nr":11,"verse":"\r\n"},"12":{"verse_nr":12,"verse":"\r\n"},"13":{"verse_nr":13,"verse":"\r\n"},"14":{"verse_nr":14,"verse":"\r\n"},"15":{"verse_nr":15,"verse":"\r\n"},"16":{"verse_nr":16,"verse":"\r\n"},"17":{"verse_nr":17,"verse":"\r\n"},"18":{"verse_nr":18,"verse":"\r\n"},"19":{"verse_nr":19,"verse":"\r\n"},"20":{"verse_nr":20,"verse":"\r\n"},"21":{"verse_nr":21,"verse":"\r\n"},"22":{"verse_nr":22,"verse":"\r\n"},"23":{"verse_nr":23,"verse":"\r\n"}}},"4":{"chapter_nr":4,"chapter":{"1":{"verse_nr":1,"verse":"\r\n"},"2":{"verse_nr":2,"verse":"[A] . . . . ei hvas triggws bigitaidau.\r\n"},"3":{"verse_nr":3,"verse":"[A] a\u00fe\u00fean mis in minnistin ist, ei fram izwis ussokjaidau ai\u00fe\u00feau fram manniskamma daga; akei nih mik silban ussokja.\r\n"},"4":{"verse_nr":4,"verse":"[A] nih waiht auk mis silbin mi\u00fewait; akei ni in \u00feamma garaihti\u00fes im, i\u00fe saei ussokei\u00fe mik, frauja ist.\r\n"},"5":{"verse_nr":5,"verse":"[A] \u00feannu nu ei faur mel ni stojai\u00fe, unte qimai frauja, saei jah galiuhtei\u00fe analaugn riqizis jah gabairhtei\u00fe runos hairtane; ja\u00fe~\u00fean hazeins wair\u00fei\u00fe hvarjammeh fram guda.\r\n"},"6":{"verse_nr":6,"verse":"[A] a\u00fe\u00fean <\u00feo>, bro\u00ferjus, \u00feairhgaleiko[n]da in mis jah Apaullon in izwara, ei in ugkis ganimai\u00fe ni ufar \u00featei gameli\u00fe ist fra\u00fejan, ei ains faur ainana ana an\u00fearana ufblesans ni sijai.\r\n"},"7":{"verse_nr":7,"verse":"[A] hvas auk \u00feuk ussokei\u00fe? hvau\u00fe~\u00fean habais \u00featei ni namt? ai\u00fe\u00feau jabai andnamt, hva hvopis swe ni nemeis?\r\n"},"8":{"verse_nr":8,"verse":"[A] ju sadai siju\u00fe, ju gabigai waur\u00feu\u00fe, inu uns \u00feiudanodedu\u00fe; jah wainei \u00feiudanodedei\u00fe, ei jah weis izwis mi\u00fe\u00feiudanoma.\r\n"},"9":{"verse_nr":9,"verse":"[A] man auk \u00feei gu\u00fe uns apaustauluns spedistans ustaiknida, swaswe dau\u00feubljans, unte fairweitl waur\u00feum \u00feizai manasedai jah aggilum jah mannam.\r\n"},"10":{"verse_nr":10,"verse":"[A] weis dwalai in Xristaus, i\u00fe jus frodai in Xristau; weizu\u00fe~\u00fean unmahteigai, i\u00fe jus swin\u00feai; juzu\u00fe~\u00fean wul\u00feagai, i\u00fe weis unswerai.\r\n"},"11":{"verse_nr":11,"verse":"[A] und \u00feo nu hveila jah huggridai jah \u00feaursidai jah naqadai jah kaupatidai jah ungasto\u00feai.\r\n"},"12":{"verse_nr":12,"verse":"[A] jah . . . .\r\n"},"13":{"verse_nr":13,"verse":"\r\n"},"14":{"verse_nr":14,"verse":"\r\n"},"15":{"verse_nr":15,"verse":"\r\n"},"16":{"verse_nr":16,"verse":"\r\n"},"17":{"verse_nr":17,"verse":"\r\n"},"18":{"verse_nr":18,"verse":"\r\n"},"19":{"verse_nr":19,"verse":"\r\n"},"20":{"verse_nr":20,"verse":"\r\n"},"21":{"verse_nr":21,"verse":"\r\n"}}},"5":{"chapter_nr":5,"chapter":{"1":{"verse_nr":1,"verse":"\r\n"},"2":{"verse_nr":2,"verse":"\r\n"},"3":{"verse_nr":3,"verse":"[A] . . . . ju gastauida swe andwair\u00fes \u00feana swa \u00feata gataujandan,\r\n"},"4":{"verse_nr":4,"verse":"[A] in namin fraujins unsaris Iesuis Xristaus, sama\u00fe gagaggandam izwis jah meinamma ahmin, mi\u00fe mahtai fraujins unsaris Iesuis Xristaus,\r\n"},"5":{"verse_nr":5,"verse":"[A] atgiban \u00feana swaleikana unhul\u00fein du qisteinai leikis, ei ahma ganisai in daga fraujins Iesuis.\r\n"},"6":{"verse_nr":6,"verse":"[A] ni goda so hvoftuli izwara; niu witu\u00fe \u00featei leitil beistis allana daig gabeistei\u00fe?\r\n"},"7":{"verse_nr":7,"verse":"[A] ushrainei\u00fe \u00feata fairnjo beist, ei sijai\u00fe niujis daigs, swaswe sijai\u00fe unbeistjodai; jah auk paska unsara ufsni\u00feans ist faur uns Xristus.\r\n"},"8":{"verse_nr":8,"verse":"[A] \u00feannu dul\u00fejam ni in beista fairnjamma ni\u00fe~\u00fean in beista balwaweseins jah unseleins, ak in unbeistein unwammeins jas~sunjos.\r\n"},"9":{"verse_nr":9,"verse":"[A] gamelida izwis ana \u00feizai aipistaulein: ni blandai\u00fe izwis horam,\r\n"},"10":{"verse_nr":10,"verse":"[A] ni \u00feaim horam \u00feis fairhvaus, ai\u00fe\u00feau [jabai] \u00feaim faihufrikam jah wilwam ai\u00fe\u00feau galiugam skalkinondam, unte skuldedei\u00fe \u00fean us \u00feamma fairhvau usgaggan.\r\n"},"11":{"verse_nr":11,"verse":"[A] i\u00fe nu gamelida izwis ni blandan, jabai hvas bro\u00fear namnids sijai hors ai\u00fe\u00feau faihufriks ai\u00fe\u00feau galiugam skalkinonds ai\u00fe\u00feau ubilwaurds ai\u00fe\u00feau afdrugkja ai\u00fe\u00feau wilwa, \u00feamma swaleikamma ni mi\u00fematjan.\r\n"},"12":{"verse_nr":12,"verse":"[A] hva mik jah \u00feans uta stojan? niu \u00feans inna jus stoji\u00fe?\r\n"},"13":{"verse_nr":13,"verse":"[A] i\u00fe \u00feans uta gu\u00fe stoji\u00fe. usnimi\u00fe \u00feana ubilan us izwis silbam.\r\n"}}},"6":{"chapter_nr":6,"chapter":{"1":{"verse_nr":1,"verse":"[A] Gadars hvas izwara, wi\u00fera an\u00fearana staua habands stojan fram inwindaim jah ni fram . . . .\r\n"},"2":{"verse_nr":2,"verse":"\r\n"},"3":{"verse_nr":3,"verse":"\r\n"},"4":{"verse_nr":4,"verse":"\r\n"},"5":{"verse_nr":5,"verse":"\r\n"},"6":{"verse_nr":6,"verse":"\r\n"},"7":{"verse_nr":7,"verse":"\r\n"},"8":{"verse_nr":8,"verse":"\r\n"},"9":{"verse_nr":9,"verse":"\r\n"},"10":{"verse_nr":10,"verse":"\r\n"},"11":{"verse_nr":11,"verse":"\r\n"},"12":{"verse_nr":12,"verse":"\r\n"},"13":{"verse_nr":13,"verse":"\r\n"},"14":{"verse_nr":14,"verse":"\r\n"},"15":{"verse_nr":15,"verse":"\r\n"},"16":{"verse_nr":16,"verse":"\r\n"},"17":{"verse_nr":17,"verse":"\r\n"},"18":{"verse_nr":18,"verse":"\r\n"},"19":{"verse_nr":19,"verse":"\r\n"},"20":{"verse_nr":20,"verse":"\r\n"}}},"7":{"chapter_nr":7,"chapter":{"1":{"verse_nr":1,"verse":"\r\n"},"2":{"verse_nr":2,"verse":"\r\n"},"3":{"verse_nr":3,"verse":"\r\n"},"4":{"verse_nr":4,"verse":"\r\n"},"5":{"verse_nr":5,"verse":"[A] . . . . izwara misso, niba \u00feau us gaqissai hvo hveilo, ei uhteigai sijai\u00fe fastan jah bidan; \u00fea\u00fero\u00fe~\u00fean sama\u00fe gawandjai\u00fe, ei ni fraisai izwara Satana in ungahobainais izwaraizos.\r\n"},"6":{"verse_nr":6,"verse":"[A] \u00featu\u00fe~\u00fean qi\u00fea gakunnands, ni bi haitjai.\r\n"},"7":{"verse_nr":7,"verse":"[A] i\u00fe wiljau allans mans wisan swe mik silban; akei hvarjizuh swesa giba habai\u00fe fram guda, sums swa, sumsuh swa.\r\n"},"8":{"verse_nr":8,"verse":"[A] a\u00fe\u00fean qi\u00fea \u00feaim unqenidam jah widuwom: go\u00fe ist im, jabai sind swe ik.\r\n"},"9":{"verse_nr":9,"verse":"[A] i\u00fe jabai ni gahabaina sik, liugandau; batizo ist auk liugan \u00feau intundnan.\r\n"},"10":{"verse_nr":10,"verse":"[A] i\u00fe \u00feaim liugom haftam anabiuda, ni ik, ak frauja, qenai fairra abin ni skaidan.\r\n"},"11":{"verse_nr":11,"verse":"[A] i\u00fe jabai gaskaidnai, wisan unliugaida[i], ai\u00fe\u00feau du abin seinamma aftra gagawair\u00fejan, jah aban qen ni fraletan.\r\n"},"12":{"verse_nr":12,"verse":"[A] i\u00fe \u00feaim an\u00fearaim ik qi\u00fea, ni frauja: jabai hvas bro\u00fear qen aigi ungalaubjandein, jah so gawilja ist bauan mi\u00fe imma, ni afletai \u00feo qen;\r\n"},"13":{"verse_nr":13,"verse":"[A] jah qens soei aigi aban ungalaubjandan, jah sa gawilja ist bauan mi\u00fe izai, ni afletai \u00feana aban.\r\n"},"14":{"verse_nr":14,"verse":"[A] weihaida ist qens so ungalaubjandei in abin, jah gaweihaids ist aba sa ungalaubjands in qenai; ai\u00fe\u00feau barna izwara unhrainja weseina, i\u00fe nu weiha sind.\r\n"},"15":{"verse_nr":15,"verse":"[A] i\u00fe jabai sa ungalaubjands skaidi\u00fe sik, skaidai; nist ga\u00feiwaids bro\u00fear ai\u00fe\u00feau swistar in \u00feaim swaleikaim; a\u00fe\u00fean in gawair\u00feja la\u00feoda uns gu\u00fe.\r\n"},"16":{"verse_nr":16,"verse":"[A] hva nuk~kannt \u00feu, qino[n], ei aban ganasjais? ai\u00fe\u00feau hva kannt, guma, \u00featei qen \u00feeina ganasjais?\r\n"},"17":{"verse_nr":17,"verse":"[A] ni ei, hvarjammeh swaswe gadailida gu\u00fe, ainhvarjatoh swaswe gala\u00feoda gu\u00fe, swa gaggai; jah swa in allaim aikklesjom anabiuda.\r\n"},"18":{"verse_nr":18,"verse":"[A] bimaitans gala\u00feoda war\u00fe hvas, ni ufrakjai; mi\u00fe faurafillja gala\u00feo\u00fes war\u00fe hvas, ni bimaitai.\r\n"},"19":{"verse_nr":19,"verse":"[A] \u00feata bimait ni waihts ist jah \u00feata faurafilli ni waihts ist, ak fastubnja anabusne gudis.\r\n"},"20":{"verse_nr":20,"verse":"[A] hvarjizuh in la\u00feonai \u00feizaiei la\u00feo\u00fes was, in \u00feizai sijai.\r\n"},"21":{"verse_nr":21,"verse":"[A] skalks gala\u00feo\u00fes wast, ni karos; akei \u00feauhjabai magt freis wair\u00fean, mais brukei.\r\n"},"22":{"verse_nr":22,"verse":"[A] saei auk in fraujin haitans ist skalks, fralets fraujins ist; samaleiko saei freis haitada, skalks ist Xristaus.\r\n"},"23":{"verse_nr":23,"verse":"[A] wair\u00fea galaubamma usbauhtai siju\u00fe; ni wair\u00feai\u00fe skalkos mannam.\r\n"},"24":{"verse_nr":24,"verse":"[A] hvarjizuh in \u00feammei atla\u00feo\u00fes was, bro\u00ferjus, in \u00feamma gastandai at guda.\r\n"},"25":{"verse_nr":25,"verse":"[A] a\u00fe\u00fean bi maujos anabusn fraujins ni haba; i\u00fe ragin giba swe gaarmai\u00fes fram fraujin du triggws wisan.\r\n"},"26":{"verse_nr":26,"verse":"[A] man nu \u00feata go\u00fe wisan in \u00feizos andwair\u00feons \u00feaurftais, \u00featei go\u00fe ist mann swa wisan:\r\n"},"27":{"verse_nr":27,"verse":"[A] gabundans is qenai, ni sokei lausjan; galausi\u00fes is qenai, ni sokei qen.\r\n"},"28":{"verse_nr":28,"verse":"[A] a\u00fe\u00fean jabai nimis qen, ni frawaurhtes, jah jabai liugada mawi, ni frawaurhta, i\u00fe aglon leikis gastaldand \u00feo swaleika. i\u00fe ik izwis freidja . . . .\r\n"},"29":{"verse_nr":29,"verse":"\r\n"},"30":{"verse_nr":30,"verse":"\r\n"},"31":{"verse_nr":31,"verse":"\r\n"},"32":{"verse_nr":32,"verse":"\r\n"},"33":{"verse_nr":33,"verse":"\r\n"},"34":{"verse_nr":34,"verse":"\r\n"},"35":{"verse_nr":35,"verse":"\r\n"},"36":{"verse_nr":36,"verse":"\r\n"},"37":{"verse_nr":37,"verse":"\r\n"},"38":{"verse_nr":38,"verse":"\r\n"},"39":{"verse_nr":39,"verse":"\r\n"},"40":{"verse_nr":40,"verse":"\r\n"}}},"8":{"chapter_nr":8,"chapter":{"1":{"verse_nr":1,"verse":"\r\n"},"2":{"verse_nr":2,"verse":"\r\n"},"3":{"verse_nr":3,"verse":"\r\n"},"4":{"verse_nr":4,"verse":"\r\n"},"5":{"verse_nr":5,"verse":"\r\n"},"6":{"verse_nr":6,"verse":"\r\n"},"7":{"verse_nr":7,"verse":"\r\n"},"8":{"verse_nr":8,"verse":"\r\n"},"9":{"verse_nr":9,"verse":"[A] . . . . wair\u00feai \u00feaim unmahteigam.\r\n"},"10":{"verse_nr":10,"verse":"[A] jabai auk hvas gasaihvi\u00fe \u00feuk \u00feana habandan kun\u00fei in galiuge stada anakumbjandan, niu mi\u00fewissei is siukis wisandins timrjada du galiugagudam gasali\u00fe matjan?\r\n"},"11":{"verse_nr":11,"verse":"[A] fraqistni\u00fe auk sa unmahteiga ana \u00feeinamma witubnja bro\u00fear in \u00feize Xristus gaswalt.\r\n"},"12":{"verse_nr":12,"verse":"[A] swa\u00fe~\u00fean frawaurkjandans wi\u00fera bro\u00feruns, slahandans ize gahugd siuka, du Xristau frawaurkei\u00fe.\r\n"},"13":{"verse_nr":13,"verse":"[A] du\u00fe\u00fee jabai mats gamarzei\u00fe bro\u00fear, ni matja mimz aiw, ei ni gamarzjau bro\u00fear meinana.\r\n"}}},"9":{"chapter_nr":9,"chapter":{"1":{"verse_nr":1,"verse":"[A] Niu im apaustaulus? niu im freis? niu Iesu Xristau fraujan unsarana sahv? niu waurstw meinata jus siju\u00fe in fraujin?\r\n"},"2":{"verse_nr":2,"verse":"[A] jabai an\u00fearaim ni im apaustaulus, ai\u00fe\u00feau izwis im; unte sigljo meinaizos apaustauleins jus siju\u00fe.\r\n"},"3":{"verse_nr":3,"verse":"[A] meina andahafts wi\u00fera \u00feans mik ussokjandans \u00feat~ist.\r\n"},"4":{"verse_nr":4,"verse":"[A] ibai ni habam waldufni matjan jah drigkan?\r\n"},"5":{"verse_nr":5,"verse":"[A] ibai ni habam waldufni swistar qinon bitiuhan, swaswe \u00feai an\u00fearai apaustauleis jah bro\u00ferjus fraujins jah Kefas?\r\n"},"6":{"verse_nr":6,"verse":"[A] \u00feau ainzu ik jah Barnabas ni habos waldufni du ni waurkjan?\r\n"},"7":{"verse_nr":7,"verse":"[A] hvas drauhtino\u00fe swesaim annom hvan? hvas satji\u00fe weinatriwa jah akran \u00feize ni matjai? hvas haldi\u00fe awe\u00fei jah miluks \u00feis awe\u00fejis ni matjai?\r\n"},"8":{"verse_nr":8,"verse":"[A] ibai bi mannam \u00feata qi\u00fea, ai\u00fe\u00feau <niu> jah wito\u00fe \u00feata qi\u00fei\u00fe?\r\n"},"9":{"verse_nr":9,"verse":"[A] in witoda auk Mosezis gameli\u00fe ist: ni faurmuljais auhsau \u00feriskandan. ni \u00featei bi auhsum us . . . .\r\n"},"10":{"verse_nr":10,"verse":"\r\n"},"11":{"verse_nr":11,"verse":"\r\n"},"12":{"verse_nr":12,"verse":"\r\n"},"13":{"verse_nr":13,"verse":"\r\n"},"14":{"verse_nr":14,"verse":"\r\n"},"15":{"verse_nr":15,"verse":"\r\n"},"16":{"verse_nr":16,"verse":"\r\n"},"17":{"verse_nr":17,"verse":"\r\n"},"18":{"verse_nr":18,"verse":"\r\n"},"19":{"verse_nr":19,"verse":"[A] . . . . ei managizans gageigaidedjau.\r\n"},"20":{"verse_nr":20,"verse":"[A] jah war\u00fe Iudaium swe Judaius, ei Judaiuns gageigaid<edj>au; \u00feaim uf witoda swe uf witoda, ni wisands silba uf witoda, ak uf anstai, ei \u00feans uf witoda gageig[g]aidedjau;\r\n"},"21":{"verse_nr":21,"verse":"[A] \u00feaim witodalausam swe witodalaus, ni wisands witodis laus gudis, ak inwito\u00fe<s> Xristaus, ei gageig[g]<aidedj>au witodalausans.\r\n"},"22":{"verse_nr":22,"verse":"[A] was \u00feaim unmahteigam swe unmahteigs, ei unmahteigans gageig[g]aidedjau; allaim was all, ei hvaiwa sumans ganasjau.\r\n"},"23":{"verse_nr":23,"verse":"[A] \u00featu\u00fe~\u00fean tauja in aiwaggeljis, ei gadaila is wair\u00feau.\r\n"},"24":{"verse_nr":24,"verse":"[A] niu witu\u00fe \u00featei \u00feai in spaurd rinnandans allai rinnand, i\u00fe ains nimi\u00fe sigislaun? swa rinnai\u00fe, ei garinnai\u00fe.\r\n"},"25":{"verse_nr":25,"verse":"[A] i\u00fe hvazuh saei haifstjan sniwi\u00fe, allis sik ga\u00fearb<a>i\u00fe; a\u00fe\u00fean eis, ei riurjana waip nimaina, i\u00fe weis unriurjana.\r\n"},"26":{"verse_nr":26,"verse":"[A] a\u00fe\u00fean ik nu swa rinna, ni <swe> du unwis<s>amma; swa jiuka, ni swe luftu bliggwands;\r\n"},"27":{"verse_nr":27,"verse":"[A] ak leik mein wlizja jah ana\u00feiwa, ibai an\u00fearaim merjands silba uskusans wair\u00feau.\r\n"}}},"10":{"chapter_nr":10,"chapter":{"1":{"verse_nr":1,"verse":"[A] Ni wiljau izwis unwitans, bro\u00ferjus, \u00featei attans unsarai allai uf milhmin wesun, jah allai marein \u00feairhiddjedun,\r\n"},"2":{"verse_nr":2,"verse":"[A] jah allai in Mose daupidai wesun, in milhmin jah in marein,\r\n"},"3":{"verse_nr":3,"verse":"[A] jah allai \u00feana saman mat ahmeinan matidedun,\r\n"},"4":{"verse_nr":4,"verse":"[A] jah <allai> \u00feata samo dragk ahmeino drugkun . . . .\r\n"},"5":{"verse_nr":5,"verse":"\r\n"},"6":{"verse_nr":6,"verse":"\r\n"},"7":{"verse_nr":7,"verse":"\r\n"},"8":{"verse_nr":8,"verse":"\r\n"},"9":{"verse_nr":9,"verse":"\r\n"},"10":{"verse_nr":10,"verse":"\r\n"},"11":{"verse_nr":11,"verse":"\r\n"},"12":{"verse_nr":12,"verse":"\r\n"},"13":{"verse_nr":13,"verse":"\r\n"},"14":{"verse_nr":14,"verse":"\r\n"},"15":{"verse_nr":15,"verse":"[A] . . . . (fro)daim qi\u00fea; domei\u00fe jus \u00featei qi\u00fea.\r\n"},"16":{"verse_nr":16,"verse":"[A] stikls \u00feiu\u00feiqissais \u00feanei gaweiham, niu gamaindu\u00fes blo\u00feis fraujins ist? hlaifs \u00feanei brikam, niu gamaindu\u00fes leikis fraujins ist?\r\n"},"17":{"verse_nr":17,"verse":"[A] unte ains hlaifs, ain leik \u00feai managans sium, \u00feaiei auk allai ainis hlaibis jah ainis stiklis brukjam.\r\n"},"18":{"verse_nr":18,"verse":"[A] saihvi\u00fe Israel bi leika: niu \u00feai matjandans hunsla gamainjandans hunslastada sind?\r\n"},"19":{"verse_nr":19,"verse":"[A] hva nu qi\u00feam? \u00featei \u00feo galiugaguda hva sijaina ai\u00fe\u00feau \u00featei galiugam saljada hva sijai?\r\n"},"20":{"verse_nr":20,"verse":"[A] [ni \u00featei \u00feo galiugaguda waihts sijaina,] ak \u00featei saljand \u00feiudos, skohslam saljand, jan~ni guda. Ni wiljau auk izwis skohslam gadailans wair\u00fean.\r\n"},"21":{"verse_nr":21,"verse":"[A] ni magu\u00fe stikl fraujins drigkan jah stikl skohsle; ni magu\u00fe biudis fraujins fairaihan jab~biudis skohsle.\r\n"},"22":{"verse_nr":22,"verse":"[A] \u00feau inaljanom fraujin? ibai swin\u00feozans imma sium?\r\n"},"23":{"verse_nr":23,"verse":"[A] all binah, akei ni all daug; all mis binauht ist, akei ni all timrei\u00fe.\r\n"},"24":{"verse_nr":24,"verse":"[A] ni ainshun sein sokjai, ak an\u00fearis hvarjizuh.\r\n"},"25":{"verse_nr":25,"verse":"[A] all \u00featei at skiljam frabugjaidau matjai\u00fe, ni waiht andhruskandans in mi\u00fewisseins.\r\n"},"26":{"verse_nr":26,"verse":"[A] fraujins ist auk air\u00fea jah fullo izos.\r\n"},"27":{"verse_nr":27,"verse":"[A] i\u00fe jabai hvas la\u00feo izwis \u00feize ungalaubjandane jah wilei\u00fe gaggan, all \u00featei faurlagjaidau izwis matjai\u00fe, ni waiht andsitandans bi gahugdai.\r\n"},"28":{"verse_nr":28,"verse":"[A] i\u00fe jabai hvas qi\u00feai \u00featei galiugam gasali\u00fe ist, ni matjai\u00fe in ja(i)nis \u00feis bandwjandins jah \u00feuhta<us>: fraujins ist auk air\u00fea jah fullo izos;\r\n"},"29":{"verse_nr":29,"verse":"[A] \u00feuhtu\u00fe~\u00fean qi\u00fea ni silbins, ak an\u00fearis. duhve auk frijei meina stojada \u00feairh ungalaubjandins \u00feuhtu?\r\n"},"30":{"verse_nr":30,"verse":"[A] jabai ik anstai andnima, duhve anaqi\u00feaidau in \u00feize ik awiliudo?\r\n"},"31":{"verse_nr":31,"verse":"[A] ja\u00fe\u00fee nu matjai\u00fe ja\u00fe\u00fee drigkai\u00fe ja\u00fe\u00fee hva tauji\u00fe, allata du wul\u00feau gudis taujai\u00fe.\r\n"},"32":{"verse_nr":32,"verse":"[A] unufbrikandans sijai\u00fe jah Iudaium jah \u00feiudom jah aikklesjon gudis,\r\n"},"33":{"verse_nr":33,"verse":"[A] swaswe ik allaim all leika, ni sokjands \u00featei mis bruk sijai, ak \u00featei \u00feaim managam, ei ganisaina.\r\n"}}},"11":{"chapter_nr":11,"chapter":{"1":{"verse_nr":1,"verse":"[A] Galeikondans meinai wair\u00feai\u00fe, swaswe ik Xristaus.\r\n"},"2":{"verse_nr":2,"verse":"[A] hazju\u00fe~\u00fean izwis, bro\u00ferjus, \u00feei allata mein gamunandans siju\u00fe, jas~swaswe anafalh izwis, anabusnins gafastai\u00fe.\r\n"},"3":{"verse_nr":3,"verse":"[A] wiljau\u00fe~\u00fean izwis witan \u00featei allaize abne haubi\u00fe Xristus ist; i\u00fe haubi\u00fe qinons aba; i\u00fe haubi\u00fe Xristaus gu\u00fe.\r\n"},"4":{"verse_nr":4,"verse":"[A] hvazuh abne bidjands ai\u00fe\u00feau praufetjands gahulidamma haubida gaaiwisko\u00fe haubi\u00fe sein.\r\n"},"5":{"verse_nr":5,"verse":"[A] i\u00fe hvoh qinono bidjandei ai\u00fe\u00feau praufetjandei andhulidamma haubida gaaiwisko\u00fe haubi\u00fe sein; ain auk ist jah \u00feata samo \u00feizai biskabanon.\r\n"},"6":{"verse_nr":6,"verse":"[A] unte jabai ni huljai sik qino, skabaidau; i\u00fe jabai agl ist qinon du kapillon ai\u00fe\u00feau skaban, gahuljai . . . .\r\n"},"7":{"verse_nr":7,"verse":"\r\n"},"8":{"verse_nr":8,"verse":"\r\n"},"9":{"verse_nr":9,"verse":"\r\n"},"10":{"verse_nr":10,"verse":"\r\n"},"11":{"verse_nr":11,"verse":"\r\n"},"12":{"verse_nr":12,"verse":"\r\n"},"13":{"verse_nr":13,"verse":"\r\n"},"14":{"verse_nr":14,"verse":"\r\n"},"15":{"verse_nr":15,"verse":"\r\n"},"16":{"verse_nr":16,"verse":"\r\n"},"17":{"verse_nr":17,"verse":"\r\n"},"18":{"verse_nr":18,"verse":"\r\n"},"19":{"verse_nr":19,"verse":"\r\n"},"20":{"verse_nr":20,"verse":"\r\n"},"21":{"verse_nr":21,"verse":"[A] . . . . (seinam)ma faursniwi\u00fe du matjan, jah \u00fean sums gredags sumzu\u00fe~\u00fean drugkans ist.\r\n"},"22":{"verse_nr":22,"verse":"[A] ibai auk gardins ni habai\u00fe du matjan jah drigkan? \u00feau aikklesjon gudis frakunnu\u00fe, jah gaaiwisko\u00fe \u00feans unhabandans? hva qi\u00feau izwis? hazjau izwis? in \u00feamma ni hazja.\r\n"},"23":{"verse_nr":23,"verse":"[A] unte ik andnam at fraujin \u00featei jah anafalh izwis, \u00featei frauja Iesus in \u00feizaiei naht galewi\u00fes was, nam hlaif\r\n"},"24":{"verse_nr":24,"verse":"[A] jah awiliudonds gabrak jah qa\u00fe: nimi\u00fe, matji\u00fe, \u00feata ist leik mein, \u00feata in izwara gabrukano; \u00feata waurkjai\u00fe du meinai gamundai.\r\n"},"25":{"verse_nr":25,"verse":"[A] swah samaleiko jah stikl afar nahtamat qi\u00feands: sa stikls so niujo triggwa ist in meinamma blo\u00fea; \u00feata waurkjai\u00fe, swa ufta swe drigkai\u00fe, du meinai gamundai.\r\n"},"26":{"verse_nr":26,"verse":"[A] swa ufta auk swe matjai\u00fe \u00feana hlaif ja\u00fe~\u00feana stikl drigkai\u00fe, dau\u00feau fraujins gakannjai\u00fe, unte qimai.\r\n"},"27":{"verse_nr":27,"verse":"[A] ei\u00fean hvazuh saei matji\u00fe \u00feana hlaif ai\u00fe\u00feau drigkai \u00feana stikl fraujins unwair\u00feaba fraujins, skula wair\u00fei\u00fe leikis jah blo\u00feis fraujins.\r\n"},"28":{"verse_nr":28,"verse":"[A] a\u00fe\u00fean gakiusai sik silban manna jah swa \u00feis hlaibis matjai ja\u00fe~\u00feis stiklis drigkai.\r\n"},"29":{"verse_nr":29,"verse":"[A] saei auk matji\u00fe jah drigki\u00fe unwair\u00feaba, staua sis silbin matji\u00fe <jah drigki\u00fe>, ni domjands leik fraujins.\r\n"},"30":{"verse_nr":30,"verse":"[A] du\u00fe\u00fee in izwis managai siukai jah unhailai, jag~gaslepand ganohai.\r\n"},"31":{"verse_nr":31,"verse":"[A] i\u00fe jabai silbans uns stauidedeima, ni \u00feau . . . .\r\n"},"32":{"verse_nr":32,"verse":"\r\n"},"33":{"verse_nr":33,"verse":"\r\n"},"34":{"verse_nr":34,"verse":"\r\n"}}},"12":{"chapter_nr":12,"chapter":{"1":{"verse_nr":1,"verse":"\r\n"},"2":{"verse_nr":2,"verse":"\r\n"},"3":{"verse_nr":3,"verse":"\r\n"},"4":{"verse_nr":4,"verse":"\r\n"},"5":{"verse_nr":5,"verse":"\r\n"},"6":{"verse_nr":6,"verse":"\r\n"},"7":{"verse_nr":7,"verse":"\r\n"},"8":{"verse_nr":8,"verse":"\r\n"},"9":{"verse_nr":9,"verse":"\r\n"},"10":{"verse_nr":10,"verse":"[A] . . . . sumammuh skeireins razdo.\r\n"},"11":{"verse_nr":11,"verse":"[A] \u00featu\u00fe~\u00fean all waurkei\u00fe ains jah sa sama ahma, dailei\u00fe sundro hvarjammeh swaswe wili.\r\n"},"12":{"verse_nr":12,"verse":"[A] swe leik raihtis ain ist, i\u00fe li\u00feuns habai\u00fe managans, \u00feai\u00fe~\u00fean li\u00fejus allai us leika \u00feamma ainamma, managai wisandans, ain ist leik, swa jah Xristus.\r\n"},"13":{"verse_nr":13,"verse":"[A] jah auk in ainamma ahmin weis allai du ainamma leika daupidai sium, ja\u00fe\u00fee Judaieis ja\u00fe\u00fee \u00feiudos, ja\u00fe\u00fee skalkos ja\u00fe\u00fee frijai, jah allai ainamma ahmin dragkidai sijum.\r\n"},"14":{"verse_nr":14,"verse":"[A] ja\u00fe~\u00fean leik nist ains li\u00feus, ak managai.\r\n"},"15":{"verse_nr":15,"verse":"[A] jabai qi\u00feai fotus \u00featei ni im handus, ni im \u00feis leikis, nih at \u00feamma leika; nist us \u00feamma leika?\r\n"},"16":{"verse_nr":16,"verse":"[A] jabai qi\u00feai auso \u00featei ni im augo, ni im \u00feis leikis, ni at \u00feamma leika; nist us \u00feamma leika?\r\n"},"17":{"verse_nr":17,"verse":"[A] jabai all leik augo, hvar hliuma? jabai all hliuma, hvar dauns?\r\n"},"18":{"verse_nr":18,"verse":"[A] i\u00fe nu gu\u00fe gasatida li\u00feuns ainhvarjanoh ize in leika, swaswe wilda.\r\n"},"19":{"verse_nr":19,"verse":"[A] i\u00fe weseina \u00feo alla ains li\u00feus, hvar leik?\r\n"},"20":{"verse_nr":20,"verse":"[A] i\u00fe nu managai li\u00fejus, i\u00fe ain leik.\r\n"},"21":{"verse_nr":21,"verse":"[A] ni\u00fe~\u00fean mag augo qi\u00fean du handau: \u00feeina ni \u00fearf, ai\u00fe\u00feau aftra haubi\u00fe du fotum: iggqara ni \u00fearf;\r\n"},"22":{"verse_nr":22,"verse":"[A] ak filu mais \u00feaie(i) \u00feugkjand li\u00feiwe leikis lasiwostai wisan, \u00feaurftai sin(d) . . . .\r\n"},"23":{"verse_nr":23,"verse":"\r\n"},"24":{"verse_nr":24,"verse":"\r\n"},"25":{"verse_nr":25,"verse":"\r\n"},"26":{"verse_nr":26,"verse":"\r\n"},"27":{"verse_nr":27,"verse":"\r\n"},"28":{"verse_nr":28,"verse":"\r\n"},"29":{"verse_nr":29,"verse":"\r\n"},"30":{"verse_nr":30,"verse":"\r\n"},"31":{"verse_nr":31,"verse":"\r\n"}}},"13":{"chapter_nr":13,"chapter":{"1":{"verse_nr":1,"verse":"[A] . . . . ai\u00fe\u00feau klismo klismjandei.\r\n"},"2":{"verse_nr":2,"verse":"[A] jah jabai habau praufetjans jah witjau allaize runos jah all kun\u00fei jah habau alla galaubein, swaswe fairgunja mi\u00fesatjau, i\u00fe fria\u00fewa ni habau, ni waihts im.\r\n"},"3":{"verse_nr":3,"verse":"[A] jah jabai fraatjau allos aihtins meinos, jah jabai atgibau leik mein ei gabrannjaidau, i\u00fe fria\u00fewa <ni> habau, ni waiht botos mis taujau.\r\n"},"4":{"verse_nr":4,"verse":"[A] fria\u00fewa usbeisneiga ist, sels ist: fria\u00fewa ni aljano\u00fe; fria\u00fewa ni flautei\u00fe, ni ufblesada,\r\n"},"5":{"verse_nr":5,"verse":"[A] ni aiwisko\u00fe, ni sokei\u00fe sein ain, ni ingramjada, nih mito\u00fe ubil,\r\n"},"6":{"verse_nr":6,"verse":"[A] nih fagino\u00fe inwindi\u00feai, mi\u00fefagino\u00fe sunjai;\r\n"},"7":{"verse_nr":7,"verse":"[A] allata \u00feulai\u00fe, allata galaubei\u00fe, all wenei\u00fe, all gabeidi\u00fe.\r\n"},"8":{"verse_nr":8,"verse":"[A] fria\u00fewa aiw ni gadriusi\u00fe, i\u00fe ja\u00fe\u00fee praufetja gatairanda ja\u00fe\u00fee razdos gahveiland ja\u00fe\u00fee kun\u00fei gataurni\u00fe.\r\n"},"9":{"verse_nr":9,"verse":"[A] suman kunnum jah suman praufetjam.\r\n"},"10":{"verse_nr":10,"verse":"[A] bi\u00fee qimi\u00fe \u00featei ustauhan ist, gataurni\u00fe \u00featei us dailai ist.\r\n"},"11":{"verse_nr":11,"verse":"[A] i\u00fe \u00fean was niuklahs, swe niuklahs rodida, swe niuklahs fro\u00fe, swe niuklahs mitoda; bi\u00fee war\u00fe wair, barniskeins aflagida.\r\n"},"12":{"verse_nr":12,"verse":"[A] saihvam nu \u00feairh skuggwan in frisahtai, i\u00fe \u00fean andwair\u00fei wi\u00fera andwair\u00fei; nu wait us dailai, i\u00fe \u00fean ufkunna . . . .\r\n"},"13":{"verse_nr":13,"verse":"\r\n"}}},"14":{"chapter_nr":14,"chapter":{"1":{"verse_nr":1,"verse":"\r\n"},"2":{"verse_nr":2,"verse":"\r\n"},"3":{"verse_nr":3,"verse":"\r\n"},"4":{"verse_nr":4,"verse":"\r\n"},"5":{"verse_nr":5,"verse":"\r\n"},"6":{"verse_nr":6,"verse":"\r\n"},"7":{"verse_nr":7,"verse":"\r\n"},"8":{"verse_nr":8,"verse":"\r\n"},"9":{"verse_nr":9,"verse":"\r\n"},"10":{"verse_nr":10,"verse":"\r\n"},"11":{"verse_nr":11,"verse":"\r\n"},"12":{"verse_nr":12,"verse":"\r\n"},"13":{"verse_nr":13,"verse":"\r\n"},"14":{"verse_nr":14,"verse":"\r\n"},"15":{"verse_nr":15,"verse":"\r\n"},"16":{"verse_nr":16,"verse":"\r\n"},"17":{"verse_nr":17,"verse":"\r\n"},"18":{"verse_nr":18,"verse":"\r\n"},"19":{"verse_nr":19,"verse":"\r\n"},"20":{"verse_nr":20,"verse":"[A] . . . . barniskai sijai\u00fe, ei fra\u00fejam fullaweisai sijai\u00fe.\r\n"},"21":{"verse_nr":21,"verse":"[A] in witoda gameli\u00fe ist \u00featei in an\u00fearaim razdom jah wairilom an\u00fearaim rodja managein \u00feizai, jan~ni swa andhausjand mis, qi\u00fei\u00fe frauja.\r\n"},"22":{"verse_nr":22,"verse":"[A] swaei nu razdos du bandwai sind ni \u00feaim galaubjandam, ak \u00feaim ungalaubjandam; i\u00fe praufetja ni \u00feaim ungalaubjandam, ak \u00feaim galaubjandam.\r\n"},"23":{"verse_nr":23,"verse":"[A] jabai gaqimi\u00fe alla aikklesjo samana jah rodjand razdom allai, atu\u00fe~\u00fean~gaggand inn jah unweisai ai\u00fe\u00feau ungalaubjandans, niu qi\u00feand \u00featei dwalmo\u00fe?\r\n"},"24":{"verse_nr":24,"verse":"[A] i\u00fe jabai allai praufetjand, i\u00fe innatgaggai hvas ungalaubjands ai\u00fe\u00feau unweis, gasakada fram allaim, ussokjada fram allaim,\r\n"},"25":{"verse_nr":25,"verse":"[A] \u00feo analaugnjona hairtins is swikun\u00fea wair\u00feand, \u00feanuh driusands ana andawleizn inweiti\u00fe gu\u00fe, gateihands \u00featei bi sunjai gu\u00fe in izwis ist.\r\n"},"26":{"verse_nr":26,"verse":"[A] hva nu ist, bro\u00ferjus? \u00fean sama\u00fe garinnai\u00fe, hvarjizuh izwara psalmon habai\u00fe, laisein habai\u00fe, andhulein habai\u00fe, razda habai\u00fe, skerein habai\u00fe, allata du timreinai wair\u00feai.\r\n"},"27":{"verse_nr":27,"verse":"[A] ja\u00fe\u00fee razdai hvas rodjai, bi twans ai\u00fe\u00feau maist \u00ferins, jah . . . .\r\n"},"28":{"verse_nr":28,"verse":"\r\n"},"29":{"verse_nr":29,"verse":"\r\n"},"30":{"verse_nr":30,"verse":"\r\n"},"31":{"verse_nr":31,"verse":"\r\n"},"32":{"verse_nr":32,"verse":"\r\n"},"33":{"verse_nr":33,"verse":"\r\n"},"34":{"verse_nr":34,"verse":"\r\n"},"35":{"verse_nr":35,"verse":"\r\n"},"36":{"verse_nr":36,"verse":"\r\n"},"37":{"verse_nr":37,"verse":"\r\n"},"38":{"verse_nr":38,"verse":"\r\n"},"39":{"verse_nr":39,"verse":"\r\n"},"40":{"verse_nr":40,"verse":"\r\n"}}},"15":{"chapter_nr":15,"chapter":{"1":{"verse_nr":1,"verse":"[A] A\u00fe\u00fean kannja izwis, bro\u00ferjus, \u00featei aiwaggeli \u00featei merida izwis, \u00featuh jah andnemu\u00fe, in \u00feammei jah standi\u00fe,\r\n"},"2":{"verse_nr":2,"verse":"[A] \u00feairh \u00featei jah ganisi\u00fe: in hvo sau\u00feo wailamerida izwis, skulu\u00fe gamunan, niba sware galaubidedu\u00fe.\r\n"},"3":{"verse_nr":3,"verse":"[A] atgaf auk izwis in frumistjam \u00featei andnam, ei Xristus gaswalt faur frawaurhtins unsaros afar bokom,\r\n"},"4":{"verse_nr":4,"verse":"[A] ja\u00fe~\u00featei ganawistro\u00fes was, ja\u00fe \u00featei urrais \u00feridjin daga afar bokom\r\n"},"5":{"verse_nr":5,"verse":"[A] ja\u00fe~\u00featei ataugids ist Kefin, jah afar \u00feata \u00feaim ainlibim;\r\n"},"6":{"verse_nr":6,"verse":"[A] \u00fea\u00feroh gasaihvans ist managizam \u00feau fimf hundam [taihuntewjam] bro\u00fere suns, \u00feizeei \u00feai managistans sind und hita, sumai\u00fe~\u00fean gasaizlepun.\r\n"},"7":{"verse_nr":7,"verse":"[A] \u00fea\u00feroh \u00fean ataugida sik Iakobau, \u00fea\u00fero\u00fe~\u00fean apaustaulum allaim;\r\n"},"8":{"verse_nr":8,"verse":"[A] i\u00fe spedistamma allaize, swaswe uswaurpai, ataugida sik jah mis.\r\n"},"9":{"verse_nr":9,"verse":"[A] ik auk im sa smalista apaustaule, ikei ni im wair\u00fes ei haitaidau apaustaulus, du\u00fee ei wrak aikklesjon gudis.\r\n"},"10":{"verse_nr":10,"verse":"[A] a\u00fe\u00fean anstai gudis im saei im, jas~so ansts is in mis halka ni war\u00fe, ak managizo im allaim [arbaidida jah] usaiwida, a\u00fe\u00fean ni ik, ak ansts gudis mi\u00fe mis.\r\n"},"11":{"verse_nr":11,"verse":"[A] i\u00fe ja\u00fe\u00fee ik ja\u00fe\u00fee jainai, swa merjam, jah swa galaubidedu\u00fe.\r\n"},"12":{"verse_nr":12,"verse":"[A] \u00feande nu Xristus merjada \u00featei urrais us dau\u00feaim, hvaiwa qi\u00feand sumai in izwis \u00featei usstass dau\u00feaim nist?\r\n"},"13":{"verse_nr":13,"verse":"[A] i\u00fe jabai usstass dau\u00feaim nist, nih Xristus urrais.\r\n"},"14":{"verse_nr":14,"verse":"[A] a\u00fe\u00fean jabai Xristus ni urrais, sware \u00feau jas~so mereins unsara, jah so galaubeins unsara lausa.\r\n"},"15":{"verse_nr":15,"verse":"[A] bi\u00fe~\u00fean~gitanda galiugaweitwods gudis, unte weitwodidedum bi gu\u00fe \u00featei urraisida Xristu, \u00feanei ni urraisida.\r\n"},"16":{"verse_nr":16,"verse":"[A] jah jabai auk dau\u00feans ni urreisand, nih Xristus urrais.\r\n"},"17":{"verse_nr":17,"verse":"[A] i\u00fe jabai Xristus ni urrais, sware jah so galaubeins izwara ist; jan~nauh siju\u00fe in frawaurhtim izwaraim.\r\n"},"18":{"verse_nr":18,"verse":"[A] \u00feanuh ja\u00fe~\u00feai gaslepandans in Xristau fraqistnodedun.\r\n"},"19":{"verse_nr":19,"verse":"[A] jabai in \u00feizai libainai [ainai] in Xristau wenjandans sijum \u00featainei, armostai sium allaize manne.\r\n"},"20":{"verse_nr":20,"verse":"[A] i\u00fe nu [\u00feande] Xristus urrais us dau\u00feaim, anastodeins gaslepandane waur\u00feans;\r\n"},"21":{"verse_nr":21,"verse":"[A] unte auk \u00feairh mannan dau\u00feus, jah \u00feairh mannan usstass dau\u00feaize;\r\n"},"22":{"verse_nr":22,"verse":"[A] unte swaswe in Adama allai gadau\u00fenand, swah in Xristau allai gaqiunand.\r\n"},"23":{"verse_nr":23,"verse":"[A] a\u00fe\u00fean hvarjizuh in seinai tewai: anastodeins Xristus, \u00fea\u00fero\u00fe~\u00fean \u00feai Xristaus [\u00feaiei] in quma is.\r\n"},"24":{"verse_nr":24,"verse":"[A] \u00fea\u00fero\u00fe~\u00fean andeis, \u00fean[a] anafilhi\u00fe \u00feiudinassu guda jah attin, \u00fean gatairi\u00fe all reikjis jah waldufnjis jah mahtais.\r\n"},"25":{"verse_nr":25,"verse":"[A] skal auk is \u00feiudanon und \u00featei galagji\u00fe [gu\u00fe] allans fijands is uf fotuns imma.\r\n"},"26":{"verse_nr":26,"verse":"[A] alluh auk ufhnaiwida uf fotuns imma; aftumista fijands gatairada dau\u00feus.\r\n"},"27":{"verse_nr":27,"verse":"[A] i\u00fe bi\u00fee qi\u00fei\u00fe: alla ufhnaiwida sind, bairht \u00featei inu \u00feana izei ufhnaiwida uf ina \u00feo alla.\r\n"},"28":{"verse_nr":28,"verse":"[A] \u00feanuh bi\u00fee alla gakunnun sik faura imma, \u00feanu\u00fe~\u00fean is silba sunus gakann sik faura \u00feamma ufhnaiwjandin uf ina \u00feo alla, ei sijai gu\u00fe alla in allaim.\r\n"},"29":{"verse_nr":29,"verse":"[A] ai\u00fe\u00feau hva waurkjand \u00feai daupjandans faur dau\u00feans, jabai allis dau\u00feans ni urreisand? duhve \u00feau daupjand faur ins?\r\n"},"30":{"verse_nr":30,"verse":"[A] duhve \u00feau weis bireikjai sijum hveilo hvoh?\r\n"},"31":{"verse_nr":31,"verse":"[A] daga hvammeh gaswiltandans in izwaraizos hvoftuljos, bro\u00ferjus, \u00feoei haba in Xristau Iesu fraujin unsaramma.\r\n"},"32":{"verse_nr":32,"verse":"[A] jabai bi manna(m) du diuzam waih in Aifaison, hvo mis boto jabai dau\u00feans ni urreisand? matjam jah drigkam, unte du maurgina gaswiltam.\r\n"},"33":{"verse_nr":33,"verse":"[A] ni afairzjaindau: riurjand sidu godana gawaurdja ubila.\r\n"},"34":{"verse_nr":34,"verse":"[A] usska(r)ji\u00fe izwis garaihtaba jan~ni frawaurkjaid; unkun\u00fei gudis sumai haband; du aiwiskja izwis rodja.\r\n"},"35":{"verse_nr":35,"verse":"[A] akei qi\u00fei\u00fe sums: hvaiwa urreisand dau\u00feans? . . . .\r\n"},"36":{"verse_nr":36,"verse":"\r\n"},"37":{"verse_nr":37,"verse":"\r\n"},"38":{"verse_nr":38,"verse":"\r\n"},"39":{"verse_nr":39,"verse":"\r\n"},"40":{"verse_nr":40,"verse":"\r\n"},"41":{"verse_nr":41,"verse":"\r\n"},"42":{"verse_nr":42,"verse":"\r\n"},"43":{"verse_nr":43,"verse":"\r\n"},"44":{"verse_nr":44,"verse":"\r\n"},"45":{"verse_nr":45,"verse":"\r\n"},"46":{"verse_nr":46,"verse":"[A] . . . . ahmeino.\r\n"},"47":{"verse_nr":47,"verse":"[A] sa fruma manna us air\u00feai muldeins, sa an\u00fear manna, frauja, us himina.\r\n"},"48":{"verse_nr":48,"verse":"[B] . . . . hvileiks sa ufarhiminakunda, (sw)aleikai jah \u00feai ufarhiminakundans.\r\n"},"49":{"verse_nr":49,"verse":"[B] jah swaswe berum (m)anleikan \u00feis air\u00feeinins, swa bairaima jah frisaht \u00feis himinakundins.\r\n"},"50":{"verse_nr":50,"verse":"[B] \u00feata auk qi\u00fea, bro\u00ferjus, \u00feei leik jah blo\u00fe \u00feiudinassu gudis ganiman ni magun, nih riurei unriureins arbjo wair\u00fei\u00fe.\r\n"},"51":{"verse_nr":51,"verse":"[B] sai, runa izwis qi\u00fea: allai auk ni gaswiltam, i\u00fe allai inmaidjanda.\r\n"},"52":{"verse_nr":52,"verse":"[B] suns, in (b)rahva augins, in spedistin \u00feuthaurna; \u00feuthaurnei\u00fe auk, jah dau\u00feans usstandand unriurjai, jah weis inmaidjanda.\r\n"},"53":{"verse_nr":53,"verse":"[B] skuld ist auk \u00feata riurjo ga(ham)on unriurein, jah \u00feata diwano gahamon undiwanein.\r\n"},"54":{"verse_nr":54,"verse":"[B] \u00feanuh wair(\u00fe)i\u00fe waurd \u00feata gamelido: ufsaggqi\u00fes war\u00fe dau\u00feu(s) (i)n sigis.\r\n"},"55":{"verse_nr":55,"verse":"[B] hvar ist gazds \u00feei(ns), dau\u00feu? hvar ist sigis \u00feein, halja?\r\n"},"56":{"verse_nr":56,"verse":"[B] a\u00fe\u00fean gazds dau\u00feaus frawaurhts, i\u00fe mahts frawaurhtais wito\u00fe.\r\n"},"57":{"verse_nr":57,"verse":"[B] i\u00fe guda awiliud izei gaf unsis sigis \u00feairh fraujan unsarana Iesu Xristu.\r\n"},"58":{"verse_nr":58,"verse":"[B] swaei nu, bro\u00ferjus meinai liubans, tulgjai wair\u00feai\u00fe, ungawagidai, ufarfulljandans in waurstwa fraujins sinteino, witandans \u00featei arbai\u00fes izwara nist lausa in fraujin.\r\n"}}},"16":{"chapter_nr":16,"chapter":{"1":{"verse_nr":1,"verse":"[B] I\u00fe bi gabaur \u00feata \u00feaim weiham, swaswe garaidida aikklesjom Gala(ti)ais, swa jah jus taujai(\u00fe).\r\n"},"2":{"verse_nr":2,"verse":"[B] ainhvarjanoh sabbate hvarjizuh izwara fram sis silbin taujai huhjands \u00featei wili, ei ni, bi\u00fee qimau, \u00fean gabaur wair\u00feai.\r\n"},"3":{"verse_nr":3,"verse":"[B] a\u00fe\u00fean bi\u00fee qima, \u00feanzei gakiusi\u00fe \u00feairh bokos \u00feans sandja briggan anst izwara in Iairusalem.\r\n"},"4":{"verse_nr":4,"verse":"[B] jah \u00fean jabai ist mis wair\u00fe galei\u00fean, galei\u00feand mi\u00fe mis.\r\n"},"5":{"verse_nr":5,"verse":"[B] a\u00fe\u00fean qima at izwis \u00fean Makidonja uslei\u00fea; Makidonja auk \u00feairhgagga.\r\n"},"6":{"verse_nr":6,"verse":"[B] i\u00fe at izwis waitei salja ai\u00fe\u00feau jah wintru wisa, ei jus mik gasandjai\u00fe \u00feishvaduh \u00fee ik wrato.\r\n"},"7":{"verse_nr":7,"verse":"[B] ni wiljau auk izwis nu \u00feairhlei\u00feands saihvan; unte wenja mik hvo hveilo saljan at izwis, jabai frauja fraleti\u00fe.\r\n"},"8":{"verse_nr":8,"verse":"[B] wisuh \u00fean in Aifaison und paintekusten.\r\n"},"9":{"verse_nr":9,"verse":"[B] haurds auk mis usluknoda mikila jah waurstweiga, jah andasta\u00fejos managai.\r\n"},"10":{"verse_nr":10,"verse":"[B] a\u00fe\u00fean jabai qimai Teimau\u00feaius, saihvai\u00fe ei unagands sijai at izwis, unte waurstw fraujins waurkei\u00fe, swaswe jah ik.\r\n"},"11":{"verse_nr":11,"verse":"[B] ni hvashun imma frakunni , i\u00fe insandjai\u00fe ina in gawair\u00feja, ei qimai at mis; usbeida auk ina mi\u00fe bro\u00ferum.\r\n"},"12":{"verse_nr":12,"verse":"[B] a\u00fe\u00fean bi Apaullon \u00feana bro\u00fear bandwja izwis \u00featei filu ina bad ei is qemi at izwis mi\u00fe bro\u00ferum, jah aufto ni was wilja ei nu qemi; i\u00fe qimi\u00fe, bi\u00fee uhtiug.\r\n"},"13":{"verse_nr":13,"verse":"[B] wakai\u00fe standaiduh in galaubeinai, wairaleiko taujai\u00fe, ga\u00fewastid(ai) sijai\u00fe.\r\n"},"14":{"verse_nr":14,"verse":"[B] allata izwar in fria\u00fewai wair\u00feai.\r\n"},"15":{"verse_nr":15,"verse":"[B] bidja izwis, bro\u00ferjus, witu\u00fe gard Staifanaus, \u00featei sind anastodeins Aka\u00efje jah du andbahtja \u00feaim weiham gasatidedun sik,\r\n"},"16":{"verse_nr":16,"verse":"[B] ei nu jah jus ufhausjai\u00fe \u00feaim swaleikaim jah allaim \u00feaim gawaurstwam jah arbaidjandam.\r\n"},"17":{"verse_nr":17,"verse":"[B] a\u00fe\u00fean fagino in qumis Staifanaus jah Faurtunataus jah Aka\u00efkaus, unte izwarana waninassu \u00feai usfullidedun.\r\n"},"18":{"verse_nr":18,"verse":"[B] ga\u00ferafstidedun auk jah meinana ahman jah izwarana; ufkunnai\u00fe nu \u00feans swaleikans.\r\n"},"19":{"verse_nr":19,"verse":"[B] goljand izwis aikklesjons Asiais. golei\u00fe izwis in fraujin filu Akwla jah Priska mi\u00fe ingardjon seinai aikklesjon, at \u00feaimei jah salja.\r\n"},"20":{"verse_nr":20,"verse":"[B] <goljand izwis bro\u00ferjus allai.> golei\u00fe izwis misso in frijonai weihai.\r\n"},"21":{"verse_nr":21,"verse":"[B] goleins meinai handau Pawlus.\r\n"},"22":{"verse_nr":22,"verse":"[B] jabai hvas ni frijo\u00fe fraujan Iesu Xristu, <sijai> ana\u00feaima: maran a\u00fea.\r\n"},"23":{"verse_nr":23,"verse":"[B] ansts fraujins Iesuis mi\u00fe izwis.\r\n"},"24":{"verse_nr":24,"verse":"[A] Du Kaurin\u00feium \u00b7a\u00b7 ustauh. Du Kaurin\u00feium frume melida ist us Filippai, swe qe\u00feun sumai; i\u00fe mais \u00feugkei\u00fe bi silbins apaustaulaus insahtai melida wisan us Asiai.\r\n"}}}}}