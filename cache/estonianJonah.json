{"type":"book","version":"estonian","book_name":"Jonah","book_nr":32, "direction":"LTR", "book":{"1":{"chapter_nr":1,"chapter":{"1":{"verse_nr":1,"verse":"Ja Issanda s\u00f5na tuli Joonale, Amittai pojale; ta \u00fctles:\n"},"2":{"verse_nr":2,"verse":"\u201eV\u00f5ta k\u00e4tte, mine Niinevesse, sinna suurde linna, ja jutlusta sellele, sest nende kurjus on t\u00f5usnud mu palge ette!\u201d\n"},"3":{"verse_nr":3,"verse":"Aga Joona tahtis p\u00f5geneda Issanda palge eest Tarsisesse; ta l\u00e4ks alla Jaafosse ja leidis laeva, mis oli Tarsisesse minemas; ta andis s\u00f5iduraha ja astus peale, et minna koos nendega Tarsisesse, Issanda silma alt \u00e4ra.\n"},"4":{"verse_nr":4,"verse":"Ent Issand t\u00f5stis merel kange tuule, n\u00f5nda et puhkes suur torm ja n\u00e4is, et laev hukkub.\n"},"5":{"verse_nr":5,"verse":"Ja meremehed kartsid ning karjusid iga\u00fcks oma jumala poole; ja nad heitsid merre laevas olevaid asju, et seda nende v\u00f5rra kergendada. Aga Joona oli l\u00e4inud alla laevaruumi ja oli heitnud magama; ja ta magas s\u00fcgavasti.\n"},"6":{"verse_nr":6,"verse":"Siis astus laevajuht tema juurde ja \u00fctles talle: \u201eKuidas sa saad n\u00f5nda s\u00fcgavasti magada? T\u00f5use \u00fcles, h\u00fc\u00fca oma jumala poole, vahest jumal m\u00f5tleb meie peale ja me ei hukku!\u201d\n"},"7":{"verse_nr":7,"verse":"Aga isekeskis nad r\u00e4\u00e4kisid: \u201eL\u00e4hme ja heidame liisku, et saaksime teada, kelle p\u00e4rast on see \u00f5nnetus meile tulnud!\u201d Ja nad heitsid liisku ja liisk langes Joonale.\n"},"8":{"verse_nr":8,"verse":"Siis nad \u00fctlesid temale: \u201eSeleta meile ometi, misp\u00e4rast on see \u00f5nnetus meile tulnud? Mis on su amet ja kust sa tuled? Kus on su kodumaa ja missugusest rahvast oled sa p\u00e4rit?\u201d\n"},"9":{"verse_nr":9,"verse":"Ja ta vastas neile: \u201eMina olen heebrealane ja ma kardan Issandat, taeva Jumalat, kes on teinud mere ja kuiva maa.\u201d\n"},"10":{"verse_nr":10,"verse":"Siis hakkasid mehed v\u00e4ga kartma ja \u00fctlesid temale: \u201eMiks sa seda tegid?\u201d Sest mehed teadsid, et ta oli Issanda palge eest p\u00f5genemas; ta oli neile sellest r\u00e4\u00e4kinud.\n"},"11":{"verse_nr":11,"verse":"Ja nad k\u00fcsisid temalt: \u201eMida me peaksime sinuga tegema, et meri v\u00f5iks meie poolest rahuneda?\u201d Sest meri hakkas \u00fcha enam m\u00e4ssama.\n"},"12":{"verse_nr":12,"verse":"Ja ta vastas neile: \u201eV\u00f5tke mind ja visake merre, siis rahuneb meri teie poolest! Sest ma tean, et see suur torm on teile tulnud minu p\u00e4rast.\u201d\n"},"13":{"verse_nr":13,"verse":"Mehed s\u00f5udsid k\u00fcll, et p\u00e4\u00e4seda tagasi kuivale maale, aga nad ei suutnud, sest meri hakkas nende vastu \u00fcha enam m\u00e4ssama.\n"},"14":{"verse_nr":14,"verse":"Siis nad h\u00fc\u00fcdsid Issanda poole ja \u00fctlesid: \u201eOh Issand, \u00e4ra ometi lase meid hukkuda selle mehe hinge p\u00e4rast, samuti \u00e4ra pane meie peale s\u00fc\u00fctu verd, sest sina, Issand, teed n\u00f5nda, nagu on sinule meelep\u00e4rane!\u201d\n"},"15":{"verse_nr":15,"verse":"Ja nad v\u00f5tsid Joona ning viskasid ta merre; siis rauges mere raev.\n"},"16":{"verse_nr":16,"verse":"Aga mehed kartsid Issandat v\u00e4ga ja nad ohverdasid Issandale tapaohvri ning andsid t\u00f5otusi.\n"}}},"2":{"chapter_nr":2,"chapter":{"1":{"verse_nr":1,"verse":"Aga Issand saatis \u00fche suure kala, et see neelaks Joona. Ja Joona oli kala k\u00f5hus kolm p\u00e4eva ja kolm \u00f6\u00f6d.\n"},"2":{"verse_nr":2,"verse":"Ja Joona palus Issandat, oma Jumalat, kala k\u00f5hus\n"},"3":{"verse_nr":3,"verse":"ja \u00fctles:\u201eMa h\u00fc\u00fcdsin oma kitsikuses Issanda poole ja tema vastas mulle.Haua sisemuses h\u00fc\u00fcdsin ma appija sina kuulsid mu h\u00e4\u00e4lt.\n"},"4":{"verse_nr":4,"verse":"Sest sina heitsid mind s\u00fcgavusse,merede s\u00fcdamesse;veevool \u00fcmbritses mind,k\u00f5ik su vood ja su lainedk\u00e4isid minust \u00fcle.\n"},"5":{"verse_nr":5,"verse":"Siis ma m\u00f5tlesin:Ma olen \u00e4ra aetudsu silma eest.Siiski ehk saan veel n\u00e4hasu p\u00fcha templit!\n"},"6":{"verse_nr":6,"verse":"Vesi \u00fcmbritses mind k\u00f5rist saadik,s\u00fcvavesi piiras mind,mererohi m\u00e4hkis mu pead.\n"},"7":{"verse_nr":7,"verse":"Ma vajusin alla m\u00e4gede alusteni,maa riivid sulgusid mu kohal igaveseks.Aga sina t\u00f5id mu elu hauast \u00fcles,Issand, mu Jumal!\n"},"8":{"verse_nr":8,"verse":"Kui mu hing n\u00f5rkes mu sees, m\u00f5tlesin ma Issandaleja mu palve tuli sinu juurdesu p\u00fchasse templisse.\n"},"9":{"verse_nr":9,"verse":"Need, kes austavadt\u00fchje ebajumalaid,h\u00fclgavad oma osaduse.\n"},"10":{"verse_nr":10,"verse":"Aga mina tahan ohverdada sinulet\u00e4nulaulu k\u00f5lades.Mida olen t\u00f5otanud,seda t\u00e4idan!Issanda k\u00e4es on p\u00e4\u00e4ste!\u201d\n"},"11":{"verse_nr":11,"verse":"Siis Issand k\u00e4skis kala ja see oksendas Joona kuivale maale.\n"}}},"3":{"chapter_nr":3,"chapter":{"1":{"verse_nr":1,"verse":"Ja Joonale tuli teist korda Issanda s\u00f5na; ta \u00fctles:\n"},"2":{"verse_nr":2,"verse":"\u201eV\u00f5ta k\u00e4tte, mine Niinevesse, sinna suurde linna, ja pea sellele jutlus, nagu ma sind k\u00e4sin!\u201d\n"},"3":{"verse_nr":3,"verse":"Siis Joona v\u00f5ttis k\u00e4tte ja l\u00e4ks Issanda s\u00f5na peale Niinevesse; Niineve oli suur linn Jumala ees: kolm p\u00e4evateekonda.\n"},"4":{"verse_nr":4,"verse":"Ja Joona hakkas linna l\u00e4bi k\u00e4ima; k\u00e4ies esimese p\u00e4eva teed, ta h\u00fc\u00fcdis ja \u00fctles: \u201eVeel nelik\u00fcmmend p\u00e4eva ja Niineve h\u00e4vitatakse!\u201d\n"},"5":{"verse_nr":5,"verse":"Ja Niineve mehed uskusid Jumalasse, kuulutasid paastu ja riietusid kotiriidesse, nii suured kui v\u00e4ikesed.\n"},"6":{"verse_nr":6,"verse":"Ja kui s\u00f5na sellest j\u00f5udis Niineve kuningani, t\u00f5usis too oma auj\u00e4rjelt ja v\u00f5ttis mantli seljast, kattis ennast kotiriidega ja istus tuha peale.\n"},"7":{"verse_nr":7,"verse":"Siis ta laskis Niineves kuulutada ja \u00f6elda: \u201eKuninga ja tema \u00fclikute k\u00e4sul \u00f6eldakse: Inimesed ja loomad, veised, lambad ja kitsed \u00e4rgu s\u00f6\u00f6gu midagi, \u00e4rgu k\u00e4igu karjas ja \u00e4rgu joogu vett,\n"},"8":{"verse_nr":8,"verse":"vaid nad katku endid kotiriidega, inimesed ja loomad, ja h\u00fc\u00fcdku v\u00f5imsasti Jumala poole ja iga\u00fcks p\u00f6\u00f6rdugu oma kurjalt teelt  ja v\u00e4givallast, mis nende k\u00e4te k\u00fcljes on!\n"},"9":{"verse_nr":9,"verse":"Kes teab, vahest Jumal p\u00f6\u00f6rdub ja kahetseb, p\u00f6\u00f6rdub oma tulisest vihast, nii et me ei hukku.\u201d\n"},"10":{"verse_nr":10,"verse":"Kui Jumal n\u00e4gi nende tegusid, et nad p\u00f6\u00f6rdusid oma kurjalt teelt, siis Jumal kahetses kurja, mis ta oli lubanud neile teha, ega teinud seda.\n"}}},"4":{"chapter_nr":4,"chapter":{"1":{"verse_nr":1,"verse":"Aga see oli Joonale v\u00e4ga vastumeelt ja ta viha s\u00fcttis p\u00f5lema.\n"},"2":{"verse_nr":2,"verse":"Ja ta palus Issandat ning \u00fctles: \u201eOh Issand! Eks olnud see minugi s\u00f5na, kui ma olin alles kodumaal? Sellep\u00e4rast ma tahtsingi eelmisel korral p\u00f5geneda Tarsisesse, sest ma teadsin, et sina oled armuline ja halastaja Jumal, pika meelega ja rikas heldusest ja et sa kahetsed kurja.\n"},"3":{"verse_nr":3,"verse":"Seep\u00e4rast, Issand, v\u00f5ta n\u00fc\u00fcd ometi minust mu hing, sest mul on parem surra kui elada!\u201d\n"},"4":{"verse_nr":4,"verse":"Aga Issand k\u00fcsis: \u201eKas sul on \u00f5igus vihastada?\u201d\n"},"5":{"verse_nr":5,"verse":"Siis Joona l\u00e4ks linnast v\u00e4lja ja asus ida poole linna; ta tegi enesele sinna lehtmajakese ja istus selle varjus, et n\u00e4ha, mis linnaga juhtub.\n"},"6":{"verse_nr":6,"verse":"Ja Issand Jumal k\u00e4skis kiikajonipuul kasvada Joona kohale ja olla ta peale varjuks ning p\u00e4\u00e4sta ta tema vaevast. Ja Joona r\u00f5\u00f5mustas v\u00e4ga kiikajonipuu p\u00e4rast.\n"},"7":{"verse_nr":7,"verse":"Aga j\u00e4rgmise p\u00e4eva koites saatis Jumal ussi, kes n\u00e4ris kiikajonipuud, n\u00f5nda et see kuivas.\n"},"8":{"verse_nr":8,"verse":"Ja kui p\u00e4ike t\u00f5usis, saatis Jumal k\u00f5rvetava idatuule ja p\u00e4ike pistis Joonat p\u00e4he, n\u00f5nda et ta oli minestamas; siis ta palus enesele surma ja \u00fctles: \u201eMul on parem surra kui elada!\u201d\n"},"9":{"verse_nr":9,"verse":"Aga Jumal k\u00fcsis Joonalt: \u201eKas sul on \u00f5igus vihastada kiikajonipuu p\u00e4rast?\u201d Tema vastas: \u201eK\u00fcllap mul on \u00f5igus vihastada surmani.\u201d\n"},"10":{"verse_nr":10,"verse":"Siis \u00fctles Issand: \u201eSina tahaksid armu anda kiikajonipuule, mille kallal sa ei ole n\u00e4inud vaeva ja mida sa ei ole kasvatanud, mis \u00fche \u00f6\u00f6ga s\u00fcndis ja \u00fche \u00f6\u00f6ga hukkus,\n"},"11":{"verse_nr":11,"verse":"aga mina ei peaks armu andma Niinevele, sellele suurele linnale, kus on enam kui kaksteist korda k\u00fcmme tuhat inimest, kes ei oska vahet teha oma parema ja vasaku k\u00e4e vahel, ja kus on palju loomi!\u201d\n"}}}}}