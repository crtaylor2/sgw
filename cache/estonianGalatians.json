{"type":"book","version":"estonian","book_name":"Galatians","book_nr":48, "direction":"LTR", "book":{"1":{"chapter_nr":1,"chapter":{"1":{"verse_nr":1,"verse":"Paulus, apostel mitte inimeste poolt ega m\u00f5ne inimese kaudu, vaid Jeesuse Kristuse ja Jumala Isa l\u00e4bi, kes Tema on \u00fcles \u00e4ratanud surnuist,\n"},"2":{"verse_nr":2,"verse":"ning k\u00f5ik vennad, kes on minu juures - Galaatia kogudustele:\n"},"3":{"verse_nr":3,"verse":"Armu teile ja rahu Jumalalt, meie Isalt, ja Issandalt Jeesuselt Kristuselt,\n"},"4":{"verse_nr":4,"verse":"kes andis enese meie pattude eest, et meid v\u00e4lja kiskuda praegusest kurjuse ajastust Jumala ja meie Isa tahtmist m\u00f6\u00f6da,\n"},"5":{"verse_nr":5,"verse":"kellele olgu kirkus igavesest ajast igavesti! Aamen.\n"},"6":{"verse_nr":6,"verse":"Ma imestan, et teie nii ruttu p\u00f6\u00f6rdute \u00e4ra temast, kes teid Kristuse armu kaudu on kutsunud, mingi teistsuguse evangeeliumi poole.\n"},"7":{"verse_nr":7,"verse":"Mingit teist evangeeliumi ei ole, on vaid m\u00f5ningaid, kes teid segadusse ajavad ja tahavad Kristuse evangeeliumi pahupidi p\u00f6\u00f6rata.\n"},"8":{"verse_nr":8,"verse":"Aga kui ka meie ise v\u00f5i ingel taevast kuulutaks mingit evangeeliumi selle asemel, mida meie oleme teile kuulutanud - see olgu neetud!\n"},"9":{"verse_nr":9,"verse":"Nagu me oleme teile juba \u00fctelnud ja praegu ma \u00fctlen j\u00e4lle: Kui keegi kuulutab teile mingit evangeeliumi selle asemel, mis te olete vastu v\u00f5tnud - see olgu neetud!\n"},"10":{"verse_nr":10,"verse":"Kas ma n\u00fc\u00fcd otsin toetust inimestelt v\u00f5i Jumalalt? Kas ma p\u00fc\u00fcan meeldida inimestele? Sest kui ma veel tahaksin meeldida inimestele, siis ma ei oleks Kristuse sulane.\n"},"11":{"verse_nr":11,"verse":"Sest ma teatan teile, vennad, et evangeelium, mida ma olen kuulutanud, ei ole inimestelt,\n"},"12":{"verse_nr":12,"verse":"sest mina ei ole seda vastu v\u00f5tnud ega \u00f5ppinud inimeste k\u00e4est, vaid Jeesuse Kristuse ilmutuse kaudu.\n"},"13":{"verse_nr":13,"verse":"Te olete ju kuulnud minu endisest elust juudi usus, et ma \u00fcliv\u00e4ga kiusasin taga Jumala kogudust ja p\u00fc\u00fcdsin teda h\u00e4vitada\n"},"14":{"verse_nr":14,"verse":"ning ma j\u00f5udsin juudi usus ette paljudest eakaaslastest oma rahva hulgas, olles palju innukam oma vanemate p\u00e4rimuste suhtes.\n"},"15":{"verse_nr":15,"verse":"Kui aga Jumalale, kes minu on ema ihust alates v\u00e4lja valinud ja oma armu l\u00e4bi kutsunud, oli meelep\u00e4rane\n"},"16":{"verse_nr":16,"verse":"ilmutada mulle oma Poega, et ma kuulutaksin evangeeliumi temast paganate seas, siis ma ei hakanud arutlema liha ja verega\n"},"17":{"verse_nr":17,"verse":"ega l\u00e4inud ka \u00fcles Jeruusalemma nende juurde, kes enne mind olid apostlid, vaid l\u00e4ksin Araabiasse ja seej\u00e4rel p\u00f6\u00f6rdusin j\u00e4lle tagasi  Damaskusesse.\n"},"18":{"verse_nr":18,"verse":"Seej\u00e4rel, kolme aasta p\u00e4rast, l\u00e4ksin ma \u00fcles Jeruusalemma Keefasega tutvuma ning j\u00e4in tema juurde viieteistk\u00fcmneks p\u00e4evaks.\n"},"19":{"verse_nr":19,"verse":"Kedagi teist apostlitest ma ei n\u00e4inud kui vaid Jaakobust, Issanda venda.\n"},"20":{"verse_nr":20,"verse":"Ent mida ma teile kirjutan, vaata, ma kinnitan Jumala ees, et ma ei valeta!\n"},"21":{"verse_nr":21,"verse":"Seej\u00e4rel ma tulin S\u00fc\u00fcria ja Kiliikia maakohtadesse.\n"},"22":{"verse_nr":22,"verse":"Kuid Juudamaa kogudustele, kes on Kristuses, j\u00e4in ma palge  poolest tundmatuks.\n"},"23":{"verse_nr":23,"verse":"Nad ainult kuulsid r\u00e4\u00e4gitavat: \u201eSee, kes meid enne taga kiusas, kuulutab n\u00fc\u00fcd selle usu evangeeliumi, mida ta varem p\u00fc\u00fcdis h\u00e4vitada.\u201d\n"},"24":{"verse_nr":24,"verse":"Ja nad \u00fclistasid Jumalat minu p\u00e4rast.\n"}}},"2":{"chapter_nr":2,"chapter":{"1":{"verse_nr":1,"verse":"Seej\u00e4rel, neljateistk\u00fcmne aasta p\u00e4rast, l\u00e4ksin ma taas \u00fcles Jeruusalemma koos Barnabasega ning v\u00f5tsin ka Tiituse kaasa.\n"},"2":{"verse_nr":2,"verse":"Ma l\u00e4ksin sinna ilmutuse kohaselt ja k\u00f5nelesin neile evangeeliumi, mida ma kuulutan paganate seas; tegin seda eraldi tunnustatud meestele, et ma t\u00fchja ei oleks jooksnud ega jookseks.\n"},"3":{"verse_nr":3,"verse":"Isegi Tiitust, kes oli minuga, ei sunnitud laskma end \u00fcmber l\u00f5igata, kuigi ta on kreeklane.\n"},"4":{"verse_nr":4,"verse":"Aga sissepugenud valevendade p\u00e4rast, kes olid k\u00f5rvalt tulnud varitsema meie vabadust, mis meil on Kristuses Jeesuses, et meid orjastada,\n"},"5":{"verse_nr":5,"verse":"ei andnud me hetkekski j\u00e4rele ega alistunud neile, et teile j\u00e4\u00e4ks evangeeliumi t\u00f5de.\n"},"6":{"verse_nr":6,"verse":"Aga need tunnustatud mehed - \u00fcksk\u00f5ik, millised nad olid, Jumal ei pea ju \u00fchest inimesest rohkem lugu kui teisest - jah, tunnustatud mehed ei lisanud mulle midagi juurde.\n"},"7":{"verse_nr":7,"verse":"Vastupidi, kui nad n\u00e4gid, et mulle on usaldatud evangeeliumi kuulutamine \u00fcmberl\u00f5ikamatutele n\u00f5nda nagu Peetrusele \u00fcmberl\u00f5igatutele kuulutamine -\n"},"8":{"verse_nr":8,"verse":"sest see, kes tegutseb Peetruse l\u00e4bi tema apostliametis \u00fcmberl\u00f5igatute heaks, see tegutseb ka minu l\u00e4bi paganate heaks -,\n"},"9":{"verse_nr":9,"verse":"ja kui Jaakobus ja Keefas ja Johannes, keda peetakse sambaiks, tundsid \u00e4ra mulle antud armu, siis nad sirutasid parema k\u00e4e osaduseks mulle ja Barnabasele, et meie mingu paganate juurde, nemad aga \u00fcmberl\u00f5igatute juurde.\n"},"10":{"verse_nr":10,"verse":"Ainult et meil tuleb pidada meeles vaeseid, ja just seda ma olengi hoolega teinud.\n"},"11":{"verse_nr":11,"verse":"Aga kui Keefas tuli Antiookiasse, siis ma astusin tema silma ees talle vastu, kuna teda oli tarvis hukka m\u00f5ista.\n"},"12":{"verse_nr":12,"verse":"Sest enne kui m\u00f5ned olid Jaakobuse juurest tulnud, s\u00f5i ta koos paganatega, aga kui need tulid, siis ta t\u00f5mbus eemale ja eraldus, kartes \u00fcmberl\u00f5igatuid.\n"},"13":{"verse_nr":13,"verse":"Koos temaga hakkasid silmakirjatsema teisedki juudid, nii et nende silmakirjatsemine t\u00f5mbas kaasa ka Barnabase.\n"},"14":{"verse_nr":14,"verse":"Kui ma n\u00e4gin, et nad ei k\u00e4inud otseteed evangeeliumi t\u00f5e j\u00e4rgi, siis ma \u00fctlesin Keefasele k\u00f5ikide ees: \u201eKui sina, kes sa oled juut, elad paganate, aga mitte juudi kombel, kuidas sa siis sunnid paganaid juudi kombeid pidama?\n"},"15":{"verse_nr":15,"verse":"Meie oleme s\u00fcnnilt juudid ega ole patused paganate seast,\n"},"16":{"verse_nr":16,"verse":"aga teades, et inimene ei saa \u00f5igeks Seaduse tegude kaudu, vaid ainult usu l\u00e4bi Kristusesse Jeesusesse, siis oleme ka meie uskunud Kristusesse Jeesusesse, et saada \u00f5igeks usust Kristusesse ja mitte Seaduse tegude kaudu, sest Seaduse tegude kaudu ei m\u00f5isteta \u00f5igeks \u00fchtegi inimest.\u201d\n"},"17":{"verse_nr":17,"verse":"Kui aga meid meie p\u00fc\u00fcdes saada \u00f5igeks Kristuses ometi leitakse patused olevat, kas see t\u00e4hendab siis, et Kristus on patu teenija? Ei mingil juhul!\n"},"18":{"verse_nr":18,"verse":"Sest kui ma ehitaksin j\u00e4lle \u00fcles selle, mille ma olen maha kiskunud, siis ma n\u00e4itaksin end olevat \u00fcleastuja.\n"},"19":{"verse_nr":19,"verse":"Sest ma olen Seaduse l\u00e4bi Seadusele surnud, et elada Jumalale. Ma olen \u00fches Kristusega risti l\u00f6\u00f6dud;\n"},"20":{"verse_nr":20,"verse":"n\u00fc\u00fcd ei ela enam mina, vaid Kristus elab minus. Ja mida ma n\u00fc\u00fcd elan ihus, seda ma elan usus Jumala Pojasse, kes mind on armastanud ja on iseenese loovutanud minu eest.\n"},"21":{"verse_nr":21,"verse":"Ma ei taha t\u00fchistada Jumala armu, sest kui \u00f5igus tuleks Seaduse l\u00e4bi, siis t\u00e4hendaks see, et Kristus on asjatult surnud.\n"}}},"3":{"chapter_nr":3,"chapter":{"1":{"verse_nr":1,"verse":"Oh m\u00f5istmatud galaatlased, kes on teid \u00e4ra s\u00f5nunud, teid, kelle silme ette Jeesus Kristus oli joonistatud ristil\u00f6\u00f6duna?\n"},"2":{"verse_nr":2,"verse":"Ma tahan teie k\u00e4est teada ainult seda, kas te saite Vaimu Seaduse tegude t\u00f5ttu v\u00f5i usus\u00f5numi kuulamise t\u00f5ttu.\n"},"3":{"verse_nr":3,"verse":"Kas te olete nii m\u00f5istmatud? Te alustasite Vaimus, kas tahate n\u00fc\u00fcd l\u00f5petada lihas?\n"},"4":{"verse_nr":4,"verse":"Kas te olete ilmaasjata nii palju kogenud? Kui see iialgi v\u00f5iks olla ilmaasjata!\n"},"5":{"verse_nr":5,"verse":"See, kes n\u00fc\u00fcd annab teile Vaimu ja laseb imev\u00e4gedel tegutseda teie sees, kas ta teeb seda Seaduse tegude v\u00f5i usus\u00f5numi kuulamise t\u00f5ttu?\n"},"6":{"verse_nr":6,"verse":"Nii nagu \u201eAabraham uskus Jumalat ja see arvestati talle \u00f5iguseks\u201d,\n"},"7":{"verse_nr":7,"verse":"nii m\u00f5istate teie, et need, kes on usust, on Aabrahami lapsed.\n"},"8":{"verse_nr":8,"verse":"Kuna aga P\u00fchakiri n\u00e4gi ette, et Jumal teeb paganad \u00f5igeks usust, siis ta kuulutas ette Aabrahamile r\u00f5\u00f5mus\u00f5numit: \u201eSinus \u00f5nnistatakse k\u00f5iki paganaid.\u201d\n"},"9":{"verse_nr":9,"verse":"N\u00f5nda siis \u00f5nnistatakse neid, kes on usust, koos uskliku Aabrahamiga.\n"},"10":{"verse_nr":10,"verse":"Kuid k\u00f5ik need, kes rajavad end Seaduse tegudele, on needuse all, sest on kirjutatud: \u201eNeetud on iga\u00fcks, kes ei p\u00fcsi k\u00f5iges, mis on kirjutatud Seaduse raamatusse, et ta seda t\u00e4idaks.\u201d\n"},"11":{"verse_nr":11,"verse":"Et aga Seaduse kaudu ei saa \u00fckski \u00f5igeks Jumala ees, on ilmne, sest usust \u00f5ige j\u00e4\u00e4b elama.\n"},"12":{"verse_nr":12,"verse":"Aga Seadus ei ole usust, vaid \u201ekes seda t\u00e4idab, j\u00e4\u00e4b elama selle kaudu\u201d.\n"},"13":{"verse_nr":13,"verse":"Ent Kristus on meid Seaduse needusest lahti ostnud, kui ta sai needuse meie eest - sest on kirjutatud: \u201eNeetud on iga\u00fcks, kes puu k\u00fcljes ripub\u201d -,\n"},"14":{"verse_nr":14,"verse":"selleks et Aabrahami \u00f5nnistus saaks paganatele osaks Kristuses Jeesuses ja et me t\u00f5otatud Vaimu saaksime usu kaudu.\n"},"15":{"verse_nr":15,"verse":"Vennad, ma toon inimliku n\u00e4ite. Teatavasti ei saa inimese tehtud testamenti keegi t\u00fchistada ega sellele midagi juurde lisada.\n"},"16":{"verse_nr":16,"verse":"Aga t\u00f5otused on antud Aabrahamile ja tema soole. Ei \u00f6elda: \u201eJa sinu sugudele\u201d, otsekui paljude kohta, vaid nagu \u00fche kohta: \u201eJa sinu soole\u201d, kes on Kristus.\n"},"17":{"verse_nr":17,"verse":"Ma \u00fctlen seda: Jumala poolt varem tehtud testamenti ei saa nelisada kolmk\u00fcmmend aastat hiljem antud Seadus muuta kehtetuks,  nii et see t\u00fchistaks t\u00f5otuse.\n"},"18":{"verse_nr":18,"verse":"Sest kui p\u00e4rand tuleks Seaduse alusel, siis see ei tuleks enam t\u00f5otuse alusel; Jumal on aga Aabrahamile armu osutanud t\u00f5otusega.\n"},"19":{"verse_nr":19,"verse":"Milleks siis Seadus? See on \u00fcleastumiste p\u00e4rast juurde lisatud, kuni tuleb sugu, kelle kohta oli antud t\u00f5otus, ja see on seatud inglite kaudu vahendaja k\u00e4e l\u00e4bi.\n"},"20":{"verse_nr":20,"verse":"\u00dcksainus ei vaja vahendajat, Jumal on ju \u00fcks.\n"},"21":{"verse_nr":21,"verse":"Kas Seadus on siis Jumala t\u00f5otuse vastu? Ei mingil juhul! Sest vaid siis, kui oleks antud seadus, mis suudab teha elavaks, tuleks \u00f5igus t\u00f5epoolest seadusest.\n"},"22":{"verse_nr":22,"verse":"Kuid P\u00fchakiri on k\u00f5ik oleva allutanud patule, et t\u00f5otus antaks neile, kes usuvad, usust Jeesusesse Kristusesse.\n"},"23":{"verse_nr":23,"verse":"Aga enne usu tulekut me olime Seaduse valve alla suletud kuni usu ilmumiseni tulevikus.\n"},"24":{"verse_nr":24,"verse":"N\u00f5nda siis on Seadus olnud meie kasvatajaks Kristuse poole, et me saaksime \u00f5igeks usust.\n"},"25":{"verse_nr":25,"verse":"Aga et usk on tulnud, siis me ei ole enam kasvataja meelevalla all.\n"},"26":{"verse_nr":26,"verse":"N\u00fc\u00fcd te olete k\u00f5ik usu kaudu Jumala lapsed Kristuses Jeesuses,\n"},"27":{"verse_nr":27,"verse":"sest k\u00f5ik, kes te olete Kristusesse ristitud, olete Kristusega r\u00f5ivastatud.\n"},"28":{"verse_nr":28,"verse":"Ei ole siin juuti ega kreeklast, ei ole siin orja ega vaba, ei ole siin meest ega naist, sest te k\u00f5ik olete \u00fcks Kristuses Jeesuses.\n"},"29":{"verse_nr":29,"verse":"Kui te olete aga Kristuse p\u00e4ralt, siis te olete j\u00e4relikult Aabrahami sugu ja p\u00e4rijad t\u00f5otuse j\u00e4rgi.\n"}}},"4":{"chapter_nr":4,"chapter":{"1":{"verse_nr":1,"verse":"Ma tahan \u00f6elda: Niikaua kui p\u00e4rija on v\u00e4eti laps, ei erine ta milleski orjast, ehkki ta on k\u00f5ige isand,\n"},"2":{"verse_nr":2,"verse":"vaid ta on eestkostjate ja majapidajate meelevalla all kuni isa m\u00e4\u00e4ratud t\u00e4htajani.\n"},"3":{"verse_nr":3,"verse":"N\u00f5nda on ka meiega: kui me olime v\u00e4etid lapsed, siis olime orjuses maailma algainete meelevalla all.\n"},"4":{"verse_nr":4,"verse":"Aga kui aeg sai t\u00e4is, l\u00e4kitas Jumal oma Poja, kes s\u00fcndis naisest, s\u00fcndis Seaduse alla,\n"},"5":{"verse_nr":5,"verse":"lahti ostma seadusealuseid, et me saaksime pojaseisuse.\n"},"6":{"verse_nr":6,"verse":"Et te olete aga pojad, siis on Jumal l\u00e4kitanud teie s\u00fcdamesse oma Poja Vaimu, kes h\u00fc\u00fcab: \u201eAbba! Isa!\u201d\n"},"7":{"verse_nr":7,"verse":"N\u00f5nda ei ole sa enam ori, vaid poeg, aga kui sa oled poeg, siis sa oled ka p\u00e4rija Jumala kaudu.\n"},"8":{"verse_nr":8,"verse":"Kuid siis, kui te ei teadnud midagi Jumalast, te orjasite neid, kes loomult ei olegi jumalad.\n"},"9":{"verse_nr":9,"verse":"N\u00fc\u00fcd aga, kui te olete Jumala \u00e4ra tundnud - pigem k\u00fcll on Jumal teid \u00e4ra tundnud -, kuidas te p\u00f6\u00f6rdute j\u00e4lle n\u00f5rkade ja viletsate algainete poole, mida te j\u00e4lle uuesti tahate orjata?\n"},"10":{"verse_nr":10,"verse":"Te peate p\u00e4evi ja kuid ja aegu ja aastaid.\n"},"11":{"verse_nr":11,"verse":"Ma kardan teie p\u00e4rast, et ma olen asjata teie heaks vaeva n\u00e4inud.\n"},"12":{"verse_nr":12,"verse":"Saage, vennad, niisuguseks nagu mina, sest minagi olen nagu teie. Ma anun teid! Te ei ole mulle mingisugust \u00fclekohut teinud.\n"},"13":{"verse_nr":13,"verse":"Te ju teate, et ma esimesel korral kuulutasin teile evangeeliumi oma ihu n\u00f5truses\n"},"14":{"verse_nr":14,"verse":"ning teie v\u00f5itsite kiusatuse ega p\u00f5lastanud mind mu keha p\u00e4rast ega s\u00fclitanud maha, vaid v\u00f5tsite mu vastu nagu Jumala ingli, nagu Kristuse Jeesuse.\n"},"15":{"verse_nr":15,"verse":"Kus on n\u00fc\u00fcd teie \u00f5ndsakskiitmine? Ma ju tunnistan teile, et kui oleks olnud v\u00f5imalik, siis te oleksite oma silmad v\u00e4lja kiskunud ja andnud minule.\n"},"16":{"verse_nr":16,"verse":"Kas ma olen saanud teie vaenlaseks, r\u00e4\u00e4kides teile t\u00f5tt?\n"},"17":{"verse_nr":17,"verse":"Nemad ei lipitse teie \u00fcmber hea p\u00e4rast, vaid nad tahavad teid t\u00f5rjuda eemale minust, et te innukalt lipitseksite nende \u00fcmber.\n"},"18":{"verse_nr":18,"verse":"Alati on hea olla innukas hea suhtes, mitte ainult siis, kui mina teie juures olen.\n"},"19":{"verse_nr":19,"verse":"Mu lapsed, kelle p\u00e4rast ma olen j\u00e4lle lapsevaevas, kuni Kristus teie sees saab kuju!\n"},"20":{"verse_nr":20,"verse":"K\u00fcll ma tahaksin n\u00fc\u00fcd olla teie juures ja muuta oma h\u00e4\u00e4ltki, sest ma olen teie p\u00e4rast n\u00f5utu.\n"},"21":{"verse_nr":21,"verse":"\u00d6elge mulle teie, kes te tahate olla Seaduse all, kas te ei kuule Seadust?\n"},"22":{"verse_nr":22,"verse":"On ju kirjutatud, et Aabrahamil oli kaks poega, \u00fcks teenijaga ja teine vaba naisega.\n"},"23":{"verse_nr":23,"verse":"Teenija poeg oli s\u00fcndinud lihaliku loomuse j\u00e4rgi, vaba naise poeg aga t\u00f5otuse kaudu.\n"},"24":{"verse_nr":24,"verse":"Siin on v\u00f5rdpildid: need kaks naist t\u00e4hendavad kahte lepingut, \u00fcks Siinai m\u00e4elt orjap\u00f5lveks, see on Haagar -\n"},"25":{"verse_nr":25,"verse":"Haagar on ju Siinai m\u00e4gi Araabias ja vastab n\u00fc\u00fcdsele Jeruusalemmale, sest see orjab koos oma lastega;\n"},"26":{"verse_nr":26,"verse":"ent \u00fclalasuv Jeruusalemm on vaba naine, kes on meie ema.\n"},"27":{"verse_nr":27,"verse":"Sest on kirjutatud:\u201eR\u00f5\u00f5musta, sigimatu, kes sa ei kanna ilmale;h\u00f5iska ja h\u00fc\u00fca, kes sa ei ole lapsevaevas,sest \u00fcksildasel on enam lapsi kui sellel,kellel on mees!\u201d\n"},"28":{"verse_nr":28,"verse":"Teie aga, vennad, olete Iisaki kombel t\u00f5otuselapsed.\n"},"29":{"verse_nr":29,"verse":"Kuid just nagu tollal lihaliku loomuse j\u00e4rgi s\u00fcndinu kiusas taga vaimu j\u00e4rgi s\u00fcndinut, n\u00f5nda ka n\u00fc\u00fcd.\n"},"30":{"verse_nr":30,"verse":"Kuid mida \u00fctleb kirjas\u00f5na? \u201eKihuta v\u00e4lja teenija ja tema poeg, sest teenija poeg ei tohi p\u00e4rida koos vaba naise pojaga!\u201d\n"},"31":{"verse_nr":31,"verse":"Niisiis, vennad, meie ei ole teenija, vaid vaba naise lapsed.\n"}}},"5":{"chapter_nr":5,"chapter":{"1":{"verse_nr":1,"verse":"Vabaduseks on Kristus meid vabastanud. P\u00fcsige siis selles ja \u00e4rge laske endid j\u00e4lle panna orjaikkesse!\n"},"2":{"verse_nr":2,"verse":"Vaata, mina, Paulus, \u00fctlen teile: Kui te lasete end \u00fcmber l\u00f5igata, siis ei ole teil Kristusest mingit kasu.\n"},"3":{"verse_nr":3,"verse":"Ma tunnistan j\u00e4lle igale inimesele, kes laseb end \u00fcmber l\u00f5igata, et tema kohus on t\u00e4ita kogu Seadust.\n"},"4":{"verse_nr":4,"verse":"Teie, kes te tahate saada \u00f5igeks Seaduse kaudu, olete Kristusest eemale viidud, olete armust k\u00f5rvale j\u00e4etud.\n"},"5":{"verse_nr":5,"verse":"Me ootame usust \u00f5iguse lootust Vaimu kaudu.\n"},"6":{"verse_nr":6,"verse":"Sest Kristuses Jeesuses ei maksa \u00fcmberl\u00f5ikamine ega \u00fcmberl\u00f5ikamatus, vaid usk, mis on tegev armastuse l\u00e4bi.\n"},"7":{"verse_nr":7,"verse":"Te jooksite h\u00e4sti. Kes on teid takistanud t\u00f5ele kuulekad olemast?\n"},"8":{"verse_nr":8,"verse":"See veenmine ei tule sellelt, kes teid kutsub.\n"},"9":{"verse_nr":9,"verse":"\u201ePisut haputaignat teeb kogu taigna hapuks.\u201d\n"},"10":{"verse_nr":10,"verse":"Mina olen Issandas veendunud teie suhtes, et te ei hakka m\u00f5tlema midagi muud. Aga kes teid segadusse viib, peab kandma karistust, olgu ta kes tahes!\n"},"11":{"verse_nr":11,"verse":"Ent mina, vennad, kui ma t\u00f5esti veel kuulutan \u00fcmberl\u00f5ikamist, miks mind siis veel taga kiusatakse? Siis oleks ju kiusatus risti p\u00e4rast k\u00f5rvaldatud.\n"},"12":{"verse_nr":12,"verse":"Oh, kui teie \u00e4ssitajad laseksid end hoopis \u00e4ra l\u00f5igata!\n"},"13":{"verse_nr":13,"verse":"Teie, vennad, olete kutsutud vabaduseks. \u00c4rge ainult tehke vabadusest \u00f5igustust lihalikule loomusele, vaid teenige \u00fcksteist armastuses!\n"},"14":{"verse_nr":14,"verse":"Sest kogu Seadus sisaldub t\u00e4ielikult \u00fches lauses: \u201eArmasta oma ligimest nagu iseennast!\u201d\n"},"15":{"verse_nr":15,"verse":"Kui te aga \u00fcksteisega purelete ja kisklete, siis vaadake, et te \u00fcksteist hoopis alla ei neela!\n"},"16":{"verse_nr":16,"verse":"Ma tahan \u00f6elda: K\u00e4ige Vaimus, siis te ei t\u00e4ida lihalikke himusid.\n"},"17":{"verse_nr":17,"verse":"Sest lihalik loomus himustab Vaimu vastu ja Vaim lihaliku vastu, need on teineteise vastased, nii et teie ei saa teha seda, mida tahaksite.\n"},"18":{"verse_nr":18,"verse":"Kui aga Vaim juhib teid, siis te ei ole Seaduse all.\n"},"19":{"verse_nr":19,"verse":"Lihaliku loomuse teod on ilmsed, need on: hoorus, r\u00fcvedus, k\u00f5lvatus,\n"},"20":{"verse_nr":20,"verse":"ebajumalateenistus, n\u00f5idus, vaen, riid, kiivus, raevutsemine, isemeelsus, l\u00f5hed, lahknemised,\n"},"21":{"verse_nr":21,"verse":"kadetsemine, purjutamised, prassimised ja muu sarnane, mille eest ma teid hoiatan, nagu ma varemgi olen hoiatanud, et need, kes midagi niisugust teevad, ei p\u00e4ri Jumala riiki.\n"},"22":{"verse_nr":22,"verse":"Aga Vaimu vili on armastus, r\u00f5\u00f5m, rahu, pikk meel, lahkus, headus, ustavus,\n"},"23":{"verse_nr":23,"verse":"tasadus, enesevalitsus - millegi niisuguse vastu ei ole Seadus.\n"},"24":{"verse_nr":24,"verse":"Jeesuse Kristuse omad on lihaliku loomuse risti l\u00f6\u00f6nud koos kirgede ja himudega.\n"},"25":{"verse_nr":25,"verse":"Kui me elame Vaimus, siis k\u00e4igem ka Vaimus!\n"},"26":{"verse_nr":26,"verse":"\u00c4rgem olgem auahned, \u00fcksteise \u00e4rritajad, \u00fcksteise kadestajad!\n"}}},"6":{"chapter_nr":6,"chapter":{"1":{"verse_nr":1,"verse":"Vennad, kui inimest peaks ka tabatama mingilt \u00fcleastumiselt, siis teie, vaimusaanud, parandage niisugust tasase vaimuga, j\u00e4lgides ennast, et te ise ei satuks kiusatusse.\n"},"2":{"verse_nr":2,"verse":"Kandke \u00fcksteise koormaid, n\u00f5nda te t\u00e4idate Kristuse seadust.\n"},"3":{"verse_nr":3,"verse":"Sest kui keegi arvab enese midagi olevat, olemata aga midagi, see petab iseennast.\n"},"4":{"verse_nr":4,"verse":"Aga iga\u00fcks katsugu l\u00e4bi oma t\u00f6\u00f6 ja siis ta v\u00f5ib kiidelda \u00fcksi iseendas, mitte teistele,\n"},"5":{"verse_nr":5,"verse":"sest iga\u00fchel on kanda oma koorem.\n"},"6":{"verse_nr":6,"verse":"Aga see, keda \u00f5petatakse s\u00f5naga, jagagu k\u00f5ike head \u00f5petajale.\n"},"7":{"verse_nr":7,"verse":"\u00c4rge eksige: Jumal ei lase ennast pilgata, sest mida inimene iganes k\u00fclvab, seda ta ka l\u00f5ikab.\n"},"8":{"verse_nr":8,"verse":"Kes oma lihalikule loomusele k\u00fclvab, see l\u00f5ikab lihalikust loomusest kaduvust, kes aga Vaimule k\u00fclvab, see l\u00f5ikab Vaimust igavest elu.\n"},"9":{"verse_nr":9,"verse":"\u00c4rgem t\u00fcdigem head tehes, k\u00fcll me omal ajal ka l\u00f5ikame, kui me enne \u00e4ra ei n\u00f5rke!\n"},"10":{"verse_nr":10,"verse":"Niisiis, kuni meil on veel aega, tehkem head k\u00f5ikidele, eriti aga usukaaslastele!\n"},"11":{"verse_nr":11,"verse":"Vaadake, kui suurte t\u00e4htedega olen ma teile kirjutanud oma k\u00e4ega!\n"},"12":{"verse_nr":12,"verse":"K\u00f5ik, kes iganes tahavad olla heas kuulsuses inimeste seas, sunnivad teid \u00fcmberl\u00f5ikamisele \u00fcksnes selleks, et neid Kristuse risti p\u00e4rast taga ei kiusataks.\n"},"13":{"verse_nr":13,"verse":"Sest ka \u00fcmberl\u00f5igatud ise ei pea Seadust, kuid nad tahavad teie \u00fcmberl\u00f5ikamist, et nad teie ihu \u00fcle saaksid kiidelda.\n"},"14":{"verse_nr":14,"verse":"Aga mulle olgu olemata, et ma kiitleksin muu kui meie Issanda Jeesuse Kristuse risti \u00fcle, mille l\u00e4bi maailm on minule risti l\u00f6\u00f6dud ja mina maailmale.\n"},"15":{"verse_nr":15,"verse":"Sest ei \u00fcmberl\u00f5ikamine ega \u00fcmberl\u00f5ikamatus ole midagi, vaid uus loodu.\n"},"16":{"verse_nr":16,"verse":"Ja k\u00f5igile, kes seda juhtn\u00f6\u00f6ri m\u00f6\u00f6da k\u00e4ivad, neile olgu rahu ja halastus, ja ka Jumala Iisraelile!\n"},"17":{"verse_nr":17,"verse":"Viimaks veel, \u00e4rgu tehku keegi mulle vaeva, sest ma kannan Jeesuse vermeid oma ihu k\u00fcljes.\n"},"18":{"verse_nr":18,"verse":"Meie Issanda Jeesuse Kristuse arm olgu teie vaimuga, vennad! Aamen.\n"}}}}}