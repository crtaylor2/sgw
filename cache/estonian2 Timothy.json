{"type":"book","version":"estonian","book_name":"2 Timothy","book_nr":55, "direction":"LTR", "book":{"1":{"chapter_nr":1,"chapter":{"1":{"verse_nr":1,"verse":"Paulus, Kristuse Jeesuse apostel Jumala tahtmisel selle elu t\u00f5otust m\u00f6\u00f6da, mis on Kristuses Jeesuses, -\n"},"2":{"verse_nr":2,"verse":"armsale pojale Timoteosele: Armu, halastust ja rahu Jumalalt Isalt ja Kristuselt Jeesuselt, meie Issandalt!\n"},"3":{"verse_nr":3,"verse":"Ma olen t\u00e4nulik Jumalale, keda ma oma esivanemate viisil puhta  s\u00fcdametunnistusega teenin, alatasa meenutades sind oma eestpalvetes \u00f6\u00f6l ja p\u00e4eval,\n"},"4":{"verse_nr":4,"verse":"ning igatsedes sind n\u00e4ha, kui mulle tulevad meelde sinu pisarad, et ma saaksin t\u00e4is r\u00f5\u00f5mu,\n"},"5":{"verse_nr":5,"verse":"m\u00e4letades sinu siirast usku, mis esmalt elas sinu vanaemas Loises ja sinu emas Eunikes ja n\u00fc\u00fcd - selles olen ma veendunud - elab ka sinus.\n"},"6":{"verse_nr":6,"verse":"Sel p\u00f5hjusel tuletan ma sulle meelde, et sa taas \u00f5hutaksid l\u00f5kkele Jumala ande, mis on sinus minu k\u00e4te pealepanemise kaudu.\n"},"7":{"verse_nr":7,"verse":"Jumal ei ole meile ju andnud arguse vaimu, vaid v\u00e4e ja armastuse ja m\u00f5istlikkuse vaimu.\n"},"8":{"verse_nr":8,"verse":"\u00c4ra siis h\u00e4bene tunnistamast meie Issandat ega mind, tema vangi, vaid kannata koos minuga kurja evangeeliumi p\u00e4rast Jumala v\u00e4e abil,\n"},"9":{"verse_nr":9,"verse":"kes on meid p\u00e4\u00e4stnudja kutsunud p\u00fcha kutsega,mitte meie tegude j\u00e4rgi,vaid omaenese kavatsuse ja armu j\u00e4rgi,mis meile on antud Kristuses Jeesusesenne igavesi aegu,\n"},"10":{"verse_nr":10,"verse":"n\u00fc\u00fcd on aga saanud avalikuksmeie P\u00e4\u00e4stja Kristuse Jeesuse ilmumise l\u00e4bi,kes on k\u00f5rvaldanud surmaning on evangeeliumi kaudutoonud valge ette elu ja kadumatuse,\n"},"11":{"verse_nr":11,"verse":"mille kuulutajaks ja apostliks ning \u00f5petajaks mind on seatud.\n"},"12":{"verse_nr":12,"verse":"Sel p\u00f5hjusel ma ka kannatan. Ent ma ei h\u00e4bene, sest ma tean, kellesse ma olen uskuma hakanud ja olen veendunud, et tema on v\u00e4gev hoidma minu hoolde usaldatut oma p\u00e4evani.\n"},"13":{"verse_nr":13,"verse":"V\u00f5ta terve \u00f5petuse eeskujuks see, mida sa minult oled kuulnud usus ja armastuses, mis on Kristuses Jeesuses!\n"},"14":{"verse_nr":14,"verse":"Seda head, mis su hoolde on usaldatud, hoia P\u00fcha Vaimu abil,  kes meis elab.\n"},"15":{"verse_nr":15,"verse":"Sa tead seda, et mulle on p\u00f6\u00f6ranud selja k\u00f5ik, kes on Aasias, nende seas F\u00fcgelos ja Hermogenes.\n"},"16":{"verse_nr":16,"verse":"Issand andku halastust Onesiforose kodule, sest tema on mind sagedasti kosutanud ega ole h\u00e4benenud mu ahelaid,\n"},"17":{"verse_nr":17,"verse":"vaid kui ta juhtus Rooma, otsis ta mind hoolega ning leidis \u00fcles.\n"},"18":{"verse_nr":18,"verse":"Issand andku talle leida halastust Issanda k\u00e4est oma p\u00e4eval! Ja kui palju ta on abistanud mind Efesoses, tead sina k\u00f5ige paremini.\n"}}},"2":{"chapter_nr":2,"chapter":{"1":{"verse_nr":1,"verse":"Sina siis, mu poeg, saa v\u00e4gevaks armus, mis on Kristuses Jeesuses!\n"},"2":{"verse_nr":2,"verse":"Ja mida sa minult oled kuulnud paljude tunnistajate kuuldes, see anna  ustavate inimeste hoolde, kes edaspidi sobivad \u00f5petama ka teisi.\n"},"3":{"verse_nr":3,"verse":"Kannata koos minuga kurja nagu Kristuse Jeesuse tubli s\u00f5dur!\n"},"4":{"verse_nr":4,"verse":"\u00dckski, kes on s\u00f5jateenistuses, ei seo end argielu askeldustega, kui ta tahab j\u00e4\u00e4da meelep\u00e4raseks sellele, kes ta on s\u00f5duriks kutsunud.\n"},"5":{"verse_nr":5,"verse":"Ja kui keegi v\u00f5istleb, ei saa ta ometi v\u00f5idup\u00e4rga, kui ta ei v\u00f5istle korrakohaselt.\n"},"6":{"verse_nr":6,"verse":"T\u00f6\u00f6d r\u00fcgav p\u00f5llumees peab esimesena saama osa viljast.\n"},"7":{"verse_nr":7,"verse":"M\u00f5tle sellele, mis ma \u00fctlen! K\u00fcll Issand annab sulle arusaamist k\u00f5iges.\n"},"8":{"verse_nr":8,"verse":"Olgu sul meeles Jeesus Kristus, kes on \u00fcles \u00e4ratatud surnuist, kes p\u00f5lvneb Taaveti soost! See on evangeelium,\n"},"9":{"verse_nr":9,"verse":"mille p\u00e4rast ma kannatan kurja ja olen koguni ahelates nagu m\u00f5ni roimar. Kuid Jumala s\u00f5na ei ole ahelais.\n"},"10":{"verse_nr":10,"verse":"Seet\u00f5ttu ma talun k\u00f5ike \u00e4ravalitute p\u00e4rast, et ka nemad saaksid p\u00e4\u00e4ste Kristuses Jeesuses igavese kirkusega.\n"},"11":{"verse_nr":11,"verse":"Ustav on see s\u00f5na:Kui me oleme surnud koos temaga,siis ka elame koos temaga,\n"},"12":{"verse_nr":12,"verse":"kui me j\u00e4\u00e4me p\u00fcsima vaevas,siis valitseme koos kuningatena,kui me tema salgame,siis salgab ka tema meid,\n"},"13":{"verse_nr":13,"verse":"kui me oleme uskmatud,j\u00e4\u00e4b tema ometi ustavaks,sest ta ei saa ennast salata.\n"},"14":{"verse_nr":14,"verse":"Seda tuleta neile meelde, vannutades Jumala ees, et nad ei peaks s\u00f5nas\u00f5da - sellest pole mingit kasu, see vaid hukutab kuulajad.\n"},"15":{"verse_nr":15,"verse":"P\u00fc\u00fca hoolega osutuda Jumala ees k\u00f5lblikuks t\u00f6\u00f6tegijana, kel pole tarvis h\u00e4beneda, kes t\u00f5e s\u00f5na kuulutab \u00f5igesti.\n"},"16":{"verse_nr":16,"verse":"Labastest t\u00fchijuttudest hoidu aga eemale! Nende r\u00e4\u00e4kijad ju l\u00e4hevad aina kaugemale jumalakartmatuses\n"},"17":{"verse_nr":17,"verse":"ja nende s\u00f5na levib otsekui v\u00e4hkt\u00f5bi. Nende seast on H\u00fcmenaios ja Fileetos,\n"},"18":{"verse_nr":18,"verse":"kes on kaldunud k\u00f5rvale t\u00f5est, \u00f6eldes, et \u00fclest\u00f5usmine on juba toimunud, ning rikuvad \u00e4ra m\u00f5nede usu.\n"},"19":{"verse_nr":19,"verse":"Ometi p\u00fcsib kindlana Jumala seatud aluskivi, millel on see pitser: \u201eIssand tunneb omi\u201d ja \u201e\u00dclekohtust taganegu iga\u00fcks, kes nimetab Issanda nime\u201d.\n"},"20":{"verse_nr":20,"verse":"Aga suures majas ei ole \u00fcksnes kuld- ja h\u00f5beastjaid, vaid neid on ka puust ja savist - osa auliseks, osa autuks tarbeks.\n"},"21":{"verse_nr":21,"verse":"Kui n\u00fc\u00fcd keegi end puhastab neist vigadest, siis ta saab auliseks astjaks, p\u00fchitsetuks ja peremehele kasulikuks, valmiks igale heale teole.\n"},"22":{"verse_nr":22,"verse":"P\u00f5gene noorusea himude eest! Taotle \u00f5iglust, usku, armastust ja rahu nendega, kes Issandat appi h\u00fc\u00fcavad puhtast s\u00fcdamest!\n"},"23":{"verse_nr":23,"verse":"Aga s\u00f5gedad ja kasvatamatud arutlemised l\u00fckka tagasi, teades, et need tekitavad t\u00fclisid.\n"},"24":{"verse_nr":24,"verse":"Issanda sulasel ei ole tarvis t\u00fclitseda, vaid ta olgu lahke k\u00f5ikide vastu, osav \u00f5petama, valmis kannatama kurja,\n"},"25":{"verse_nr":25,"verse":"kes tasadusega kasvatab vastupanijaid selleks, et ehk Jumal annab neile meeleparandust t\u00f5e m\u00f5istmiseks,\n"},"26":{"verse_nr":26,"verse":"ja et nad kaineneksid ja p\u00e4\u00e4seksid lahti kuradi paelust, mis on p\u00fc\u00fcdnud nad oma tahtmise valda.\n"}}},"3":{"chapter_nr":3,"chapter":{"1":{"verse_nr":1,"verse":"Aga see olgu sul teada, et viimseil p\u00e4evil tuleb raskeid aegu,\n"},"2":{"verse_nr":2,"verse":"sest siis on inimesi, kes on enesearmastajad, rahaahned, kelkijad, \u00fclbed, teotajad, s\u00f5nakuulmatud vanemaile, t\u00e4namatud, nurjatud,\n"},"3":{"verse_nr":3,"verse":"halastamatud, leppimatud, laimajad, ohjeldamatud, j\u00f5hkrad, hea p\u00f5lgajad,\n"},"4":{"verse_nr":4,"verse":"reetlikud, tormakad, upsakad, rohkem l\u00f5bu- kui jumalaarmastajad,\n"},"5":{"verse_nr":5,"verse":"kellel on k\u00fcll jumalakartuse n\u00e4gu, aga kes on salanud selle v\u00e4e. Niisuguseid v\u00e4ldi!\n"},"6":{"verse_nr":6,"verse":"Nendest on ju m\u00f5ned, kes poetuvad perekondadesse ja haaravad oma m\u00f5ju alla pattudega koormatud ja mitmesugustest himudest aetavaid  naisterahvaid,\n"},"7":{"verse_nr":7,"verse":"kes aina \u00f5pivad, ent kunagi ei suuda j\u00f5uda t\u00f5e m\u00f5istmisele.\n"},"8":{"verse_nr":8,"verse":"Nii nagu Jannes ja Jambres panid vastu Moosesele, n\u00f5nda panevad ka nemad vastu t\u00f5ele. Nad on inimesed, kelle m\u00f5istus on rikutud ja kes on k\u00f5lbmatud usu poolest.\n"},"9":{"verse_nr":9,"verse":"Kuid palju kaugemale nad enam ei j\u00f5ua, sest nende meeletus saab silman\u00e4htavaks k\u00f5igile, nii nagu nende kahegi puhul s\u00fcndis.\n"},"10":{"verse_nr":10,"verse":"Sina aga oled j\u00e4rgnenud mulle minu \u00f5petuses, eluviisis, kavatsustes, usus, pikas meeles, armastuses, vastupidamises,\n"},"11":{"verse_nr":11,"verse":"tagakiusamistes, kannatustes, mis mulle on osaks saanud Antiookias, Ikoonionis, L\u00fcstras. Millist tagakiusamist ma olen pidanud taluma, ent k\u00f5igest on Issand mind v\u00e4lja kiskunud!\n"},"12":{"verse_nr":12,"verse":"Ja k\u00f5iki, kes tahavad elada jumalakartlikult Kristuses Jeesuses, kiusatakse taga.\n"},"13":{"verse_nr":13,"verse":"Kurjad inimesed ja petised l\u00e4hevad aga ikka pahemaks, eksides ise ja eksitades teisi.\n"},"14":{"verse_nr":14,"verse":"Aga sina p\u00fcsi selles, mida sa oled \u00f5ppinud ja usaldanud, teades, kelle k\u00e4est sa oled \u00f5ppinud,\n"},"15":{"verse_nr":15,"verse":"ja kuna sa tunned lapsest saadik p\u00fchi kirju, mis v\u00f5ivad sulle tarkust anda p\u00e4\u00e4steks usu kaudu, mis on Kristuses Jeesuses.\n"},"16":{"verse_nr":16,"verse":"Kogu P\u00fchakiri on Jumala sisendatud ja kasulik \u00f5petamiseks, noomimiseks, parandamiseks, kasvatamiseks \u00f5iguses,\n"},"17":{"verse_nr":17,"verse":"et Jumala inimene oleks t\u00e4iesti varustatud ja valmis igale heale teole.\n"}}},"4":{"chapter_nr":4,"chapter":{"1":{"verse_nr":1,"verse":"Ma vannutan sind Jumala ja Kristuse Jeesuse ees, kes tuleb kohut m\u00f5istma elavate ja surnute \u00fcle, ning tema ilmumise ja tema kuningriigi nimel:\n"},"2":{"verse_nr":2,"verse":"Kuuluta s\u00f5na, astu esile, olgu aeg paras v\u00f5i \u00e4rgu olgu, noomi, manitse, julgusta igati pika meelega ja \u00f5petamisega.\n"},"3":{"verse_nr":3,"verse":"Sest tuleb aeg, mil nad ei salli tervet \u00f5petust, vaid otsivad endile oma himude j\u00e4rgi \u00f5petajaid, kes k\u00f5ditavad nende k\u00f5rvu,\n"},"4":{"verse_nr":4,"verse":"ja p\u00f6\u00f6ravad end eemale t\u00f5est ning p\u00f6\u00f6rduvad m\u00fc\u00fctide poole.\n"},"5":{"verse_nr":5,"verse":"Aga sina ole igati kaine, kannata kurja, tee  evangeeliumikuulutaja t\u00f6\u00f6d, t\u00e4ida oma hoolekandet\u00f6\u00f6d!\n"},"6":{"verse_nr":6,"verse":"Sest mind valatakse juba joogiohvrina ja mu lahkumisaeg on k\u00e4es.\n"},"7":{"verse_nr":7,"verse":"Olen v\u00f5idelnud head v\u00f5itlemist, l\u00f5petanud elujooksu, s\u00e4ilitanud usu.\n"},"8":{"verse_nr":8,"verse":"N\u00fc\u00fcd on mulle valmis pandud \u00f5iguse p\u00e4rg, mille Issand, \u00f5iglane kohtunik, oma p\u00e4eval mulle annab, aga mitte \u00fcksnes mulle, vaid k\u00f5ikidele, kes igatsevad tema ilmumist.\n"},"9":{"verse_nr":9,"verse":"T\u00f5tta peatselt tulema mu juurde,\n"},"10":{"verse_nr":10,"verse":"sest praegust ajastut armastama hakates on Deemas mu maha j\u00e4tnud ja l\u00e4inud Tessaloonikasse, Kreeskens Galaatiasse ja Tiitus Dalmaatsiasse.\n"},"11":{"verse_nr":11,"verse":"Luukas \u00fcksi on minu juures. V\u00f5ta Markus ning too ta enesega, sest ta on v\u00e4ga vajalik mulle abiliseks.\n"},"12":{"verse_nr":12,"verse":"T\u00fchhikose ma l\u00e4kitasin Efesosse.\n"},"13":{"verse_nr":13,"verse":"Kui sa tuled, too kaasa mantel, mille ma j\u00e4tsin Karpose juurde Troasesse, ja raamatud, eriti aga p\u00e4rgamendid.\n"},"14":{"verse_nr":14,"verse":"Vasksepp Aleksandros on teinud mulle palju kurja. Issand tasugu talle tema tegude j\u00e4rgi!\n"},"15":{"verse_nr":15,"verse":"Ole sinagi tema suhtes valvas, sest ta on \u00e4gedasti meie s\u00f5nadele vastu.\n"},"16":{"verse_nr":16,"verse":"Kui ma esimest korda kohtus enese eest kostsin, siis ei seisnud keegi mu k\u00f5rval, vaid k\u00f5ik j\u00e4tsid mu maha. \u00c4rgu pandagu seda neile s\u00fc\u00fcks!\n"},"17":{"verse_nr":17,"verse":"Aga Issand seisis minu k\u00f5rval ja tegi mu v\u00e4gevaks, et s\u00f5na kuulutamine minu l\u00e4bi saaks t\u00e4ielikult teoks ja k\u00f5ik rahvad seda kuuleksid; nii ma olen v\u00e4lja kistud l\u00f5vi suust.\n"},"18":{"verse_nr":18,"verse":"K\u00fcll Issand kisub mu v\u00e4lja igast kurjast teost ja viib mu varjule oma taevasesse kuningriiki. Tema p\u00e4ralt olgu kirkus igavesest ajast igavesti! Aamen.\n"},"19":{"verse_nr":19,"verse":"Tervita Priskat ja Akvilat ja Onesiforose peret!\n"},"20":{"verse_nr":20,"verse":"Erastos j\u00e4i Korintosesse, Trofimose pidin aga j\u00e4tma haigena Mileetosesse.\n"},"21":{"verse_nr":21,"verse":"T\u00f5tta siia enne talve! Eubulos ja Pudens ja Linos ja Klaudia ning k\u00f5ik vennad tervitavad sind!\n"},"22":{"verse_nr":22,"verse":"Issand olgu sinu vaimuga! Arm olgu teiega!\n"}}}}}