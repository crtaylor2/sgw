{"type":"book","version":"gothic","book_name":"2 Thessalonians","book_nr":53, "direction":"LTR", "book":{"1":{"chapter_nr":1,"chapter":{"1":{"verse_nr":1,"verse":"[B] Pawlus jah Silbanus jah Teimau\u00feaius aikklesjon \u00deaissalauneikaie in guda attin unsaramma jah fraujin Iesu Xristau.\r\n"},"2":{"verse_nr":2,"verse":"[B] ansts izwis jah gawair\u00fei fram guda attin unsaramma jah fraujin Iesu Xristau.\r\n"},"3":{"verse_nr":3,"verse":"[B] Awiliudon skulum guda sinteino in izwara, bro\u00ferjus, swaswe wair\u00fe ist, unte ufarwahsei\u00fe galaubeins izwara jah managni\u00fe fria\u00fewa ainhvarjizuh allaize izwara in izwis misso;\r\n"},"4":{"verse_nr":4,"verse":"[B] swaei weis silbans izwis hvopam in aikklesjom gudis in stiwitjis izwaris jah galaubeinais in allaim wrakjom izwaraim jah aglom \u00feozei us\u00feulai\u00fe,\r\n"},"5":{"verse_nr":5,"verse":"[B] taikn garaihtaizos stauos gudis du wair\u00feans briggan izwis \u00feiudangardjos gudis, in \u00feizozei jah winni\u00fe;\r\n"},"6":{"verse_nr":6,"verse":"[B] swe\u00fea(uh) . . . .\r\n"},"7":{"verse_nr":7,"verse":"[A] jah (izw)is ga\u00feu(la)n(d)am iusila mi\u00fe uns in andhuleinai fraujins unsaris Iesuis af himinam mi\u00fe aggilum mahtais is,\r\n"},"8":{"verse_nr":8,"verse":"[A] in funins lauhmunjai gibandi<n>s fraweit ni kunnandam gu\u00fe jah ni ufhausjandam aiwaggeljon fraujins unsaris Iesuis Xristaus,\r\n"},"9":{"verse_nr":9,"verse":"[A] \u00feaiei fra(wei)t us(g)ib(and), fralust aiweinon fram andwair\u00feja fraujins jah fram wul\u00feau mahtais is,\r\n"},"10":{"verse_nr":10,"verse":"[A] \u00fean qimi\u00fe ushauh(n)an in \u00feaim weiham seinaim, jah sildaleiknan in allaim \u00feaim galaubjandam, unte galaubida ist weitwodei unsara du izwis in daga jainamma.\r\n"},"11":{"verse_nr":11,"verse":"[A] du \u00feammei jah bidjam sinteino bi izwis ei izwis wair\u00feans briggai \u00feizos la\u00feonais gu\u00fe unsar jah fulljai alla leikain \u00feiu\u00feeinais seinaizos jah waurstw galaubeinais in mahtai,\r\n"},"12":{"verse_nr":12,"verse":"[A] ei ushauhnai namo fraujins unsaris Iesuis Xristaus in izwis jah jus in imma bi anstai gudis unsaris jah fraujins unsaris Iesuis Xristaus.\r\n"}}},"2":{"chapter_nr":2,"chapter":{"1":{"verse_nr":1,"verse":"[A] A\u00fe\u00fean bidjam izwis, b(r)o\u00ferj(u)s, in (q)umis (frauji)ns unsaris Iesuis Xristaus jah gaqum\u00feais unsaraizos du imma,\r\n"},"2":{"verse_nr":2,"verse":"[A] du ni spra(ut)o (w)ag(jan) (iz)wis fram (ah)in (ni)h dr(obnan), nih (\u00feair)h (ahman) (n)ih (\u00feairh) (w)au(r)da n(ih) (\u00feair)h (aipi)st(a)u(l)e(i)n s(we) (\u00feai)rh uns, <swe> \u00fea(tei) inst(anda)i dags (Xristaus).\r\n"},"3":{"verse_nr":3,"verse":"[A] (ni) (hv)as(hun) iz(w)i(s) usluto (hv)am(m)a ha(i)d(a)u, un(t)e (niba) qimi\u00fe af(s)t(as)s (fau)r\u00fei(s), jah andhulids wair(\u00feai) ma(nn)a fr(a)w(a)urh(tai)s, sunus fralustais,\r\n"},"4":{"verse_nr":4,"verse":"[A] sa andstandands jah u(f)a(r)ha(f)jands (s)ik ufar all qi\u00feanan(a) gu\u00fe ai\u00fe\u00feau [allata] b(lo)tinassu, swaei <ina> (in) (alh) gudis gasitan, s_ . . . .\r\n"},"5":{"verse_nr":5,"verse":"\r\n"},"6":{"verse_nr":6,"verse":"\r\n"},"7":{"verse_nr":7,"verse":"\r\n"},"8":{"verse_nr":8,"verse":"\r\n"},"9":{"verse_nr":9,"verse":"\r\n"},"10":{"verse_nr":10,"verse":"\r\n"},"11":{"verse_nr":11,"verse":"\r\n"},"12":{"verse_nr":12,"verse":"\r\n"},"13":{"verse_nr":13,"verse":"\r\n"},"14":{"verse_nr":14,"verse":"\r\n"},"15":{"verse_nr":15,"verse":"[B] . . . . unsaros.\r\n"},"16":{"verse_nr":16,"verse":"[B] a\u00fe\u00fean silba frauja unsar Iesus Xristus jah gu\u00fe jah atta unsar saei frijoda uns jah atgaf ga\u00felaiht aiweina jah wen goda in anstai,\r\n"},"17":{"verse_nr":17,"verse":"[B] ga\u00ferafstjai hairtona izwara jah gatulgjai in allaim waurstwam jah waurdam godaim.\r\n"}}},"3":{"chapter_nr":3,"chapter":{"1":{"verse_nr":1,"verse":"[B] \u00deata an\u00fear gabidjai\u00fe jah bi unsis, bro\u00ferjus, ei waurd fraujins \u00feragjai jah mikiljaidau, swaswe jah at izwis,\r\n"},"2":{"verse_nr":2,"verse":"[B] jah ei uslausjaindau af gastojanaim jah ubilaim mannam; ni auk ist allaim galaubeins.\r\n"},"3":{"verse_nr":3,"verse":"[B] a\u00fe\u00fean triggws frauja saei gatulgei\u00fe izwis jah galausjai izwis af \u00feamma ubilin.\r\n"},"4":{"verse_nr":4,"verse":"[B] a\u00fe\u00fean gatrauam in fraujin in izwis, ei \u00featei anabudum izwis, jah tauji\u00fe jah taujan habai\u00fe.\r\n"},"5":{"verse_nr":5,"verse":"[B] a(k) frauja garaihtjai hairtona izwara in fria\u00fewai gudis jah in us\u00feulainai Xristaus.\r\n"},"6":{"verse_nr":6,"verse":"[B] a\u00fe\u00fean anabiudam izwis, bro\u00ferjus, in namin fraujins unsaris Iesuis Xristaus, ei gaskaidai\u00fe izwis af allamma bro\u00fere hvairbandane ungatassaba jah ni bi anafilham \u00feoei andnemu\u00fe at uns.\r\n"},"7":{"verse_nr":7,"verse":"[B] silbans auk kunnu\u00fe hvaiwa skuld ist galeikon unsis, unte ni ungatewidai wesum in izwis,\r\n"},"8":{"verse_nr":8,"verse":"[B] ni arwjo hlaib matidedum at hvamma, ak winnandans arbaidai naht jah daga waurkjandans, ei ni kauridedeima hvana izwara.\r\n"},"9":{"verse_nr":9,"verse":"[B] ni \u00featei ni habaidedeima waldufni, ak ei uns silbans du frisahtai gebeima <izwis> du galeikon unsis.\r\n"},"10":{"verse_nr":10,"verse":"[B] jah auk \u00fean wesum at izwis, \u00feata izwis anabudum, ei jabai hvas ni wili waurkjan, ni matjai.\r\n"},"11":{"verse_nr":11,"verse":"[B] hausjam auk sumans (hvai)rbandans in izwis ungatassaba, ni waiht waurkjandans, ak fairweitjandans.\r\n"},"12":{"verse_nr":12,"verse":"[B] \u00feaimuh swaleikaim anabiudam jah bidjam in fraujin Iesua Xristau, ei mi\u00fe rimisa waurkjandans seinana hlaib matjaina.\r\n"},"13":{"verse_nr":13,"verse":"[B] a\u00fe\u00fean jus, bro\u00ferjus, ni wair\u00feai\u00fe usgrudjans waila taujandans.\r\n"},"14":{"verse_nr":14,"verse":"[B] i\u00fe jabai hvas ni ufhausjai waurda unsaramma \u00feairh \u00feos bokos, \u00feana gatarhjai\u00fe; ni blandai\u00fe izwis mi\u00fe imma, ei gaskamai sik.\r\n"},"15":{"verse_nr":15,"verse":"[B] jah ni swaswe fijand ina rahnjai\u00fe, ak talzjai\u00fe swe bro\u00fear.\r\n"},"16":{"verse_nr":16,"verse":"[B] a\u00fe\u00fean silba frauja gawair\u00feeis gibai izwis gawair\u00fei sinteino in allaim stadim; frauja mi\u00fe allaim izwis.\r\n"},"17":{"verse_nr":17,"verse":"[B] so goleins meinai handau Pawlaus, \u00featei ist bandwo ana allaim aipistaulem meinaim; swa melja.\r\n"},"18":{"verse_nr":18,"verse":"[B] Du \u00deaissalauneikaium an\u00feara ustauh.\r\n"}}}}}