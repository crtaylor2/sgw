{"type":"book","version":"estonian","book_name":"2 Corinthians","book_nr":47, "direction":"LTR", "book":{"1":{"chapter_nr":1,"chapter":{"1":{"verse_nr":1,"verse":"Paulus, Kristuse Jeesuse apostel Jumala tahtmisel, ja vend Timoteos - Korintoses olevale Jumala kogudusele ning k\u00f5igile p\u00fchadele kogu Ahhaias:\n"},"2":{"verse_nr":2,"verse":"Armu teile ja rahu Jumalalt, meie Isalt, ja Issandalt Jeesuselt Kristuselt!\n"},"3":{"verse_nr":3,"verse":"Kiidetud olgu Jumal ja meie Issanda Jeesuse Kristuse Isa, halastuse Isa ja k\u00f5ige julgustuse Jumal!\n"},"4":{"verse_nr":4,"verse":"Tema julgustab meid igas meie ahistuses, et me suudaksime julgustada neid, kes on mis tahes ahistuses, julgustusega, millega Jumal meid endid julgustab.\n"},"5":{"verse_nr":5,"verse":"Sest otsekui meil on k\u00fcllaga Kristuse kannatusi, n\u00f5nda on meil k\u00fcllaga ka julgustust Kristuse kaudu.\n"},"6":{"verse_nr":6,"verse":"Kui meid n\u00fc\u00fcd ahistatakse, siis s\u00fcnnib see teie julgustamiseks ja p\u00e4\u00e4stmiseks; kui meid julgustatakse, siis s\u00fcnnib seegi teie julgustamiseks; see saab teoks, kui te vapralt talute neidsamu kannatusi, mida meiegi kannatame.\n"},"7":{"verse_nr":7,"verse":"Ja meie lootus teie peale on kindel, kuna me teame, et nii nagu teil on osa meie kannatustest, n\u00f5nda ka meie julgustusest.\n"},"8":{"verse_nr":8,"verse":"Me ei taha ju, vennad, et teile j\u00e4\u00e4ks teadmata, kuidas meid  Aasias ahistati: meid koormati \u00fcliv\u00e4ga \u00fcle meie j\u00f5u, nii et me koguni kahtlesime oma elluj\u00e4\u00e4mises.\n"},"9":{"verse_nr":9,"verse":"Jah, meil oli meie endi arvates surmak\u00e4sk juba k\u00e4es, et me ei loodaks endi, vaid Jumala peale, kes surnud \u00fcles \u00e4ratab.\n"},"10":{"verse_nr":10,"verse":"Tema p\u00e4\u00e4stis meid sellest m\u00e4\u00e4ratu suurest surmast ja p\u00e4\u00e4stab veelgi - tema, kelle peale me loodame. Jah, ta p\u00e4\u00e4stab edaspidigi,\n"},"11":{"verse_nr":11,"verse":"kui ka teie eestpalvetega meile appi tulete, nii et paljud t\u00e4naksid meile paljude inimeste eestpalvete t\u00f5ttu Jumalalt osaks saanud armuanni eest.\n"},"12":{"verse_nr":12,"verse":"Meie kiitlemine on just see: meie s\u00fcdametunnistus v\u00f5ib t\u00f5endada, et oleme k\u00e4itunud siin maailmas, eriti aga teiega suheldes, Jumalalt saadud siiras ja selges meeles, mitte lihalikus tarkuses, vaid Jumala armus.\n"},"13":{"verse_nr":13,"verse":"Me ei kirjuta teile ju midagi muud peale selle, mida te siit loete ja ehk ka m\u00f5istate. Ent ma loodan, et te kunagi t\u00e4ielikult m\u00f5istate seda,\n"},"14":{"verse_nr":14,"verse":"mida te praegu vaid osaliselt olete m\u00f5istnud, nii et te v\u00f5ite meie Issanda Jeesuse p\u00e4eval kiidelda meist, nagu meie kiitleme teist.\n"},"15":{"verse_nr":15,"verse":"Ja selle meelekindlusega ma tahtsingi esmalt tulla teie juurde, et te saaksite teistkordselt armu,\n"},"16":{"verse_nr":16,"verse":"ja teie kaudu matkata Makedooniasse ja Makedooniast tulla tagasi teie juurde ning lasta teil mind saata teele Juudamaale.\n"},"17":{"verse_nr":17,"verse":"Tahtes n\u00fc\u00fcd seda, kas ma ei toiminud ehk kergemeelselt? Ehk ma kavatsen loomu j\u00e4rgi seda, mida kavatsen, et minu juures oleks \u201ejah, jah\u201d ja \u201eei, ei\u201d \u00fchtaegu?\n"},"18":{"verse_nr":18,"verse":"Kui aga Jumal on ustav, siis meie s\u00f5na teie vastu ei ole \u00fchtaegu \u201ejah\u201d ja \u201eei\u201d.\n"},"19":{"verse_nr":19,"verse":"Sest Jumala Poeg Jeesus Kristus, keda meie, mina, Silvanus ja Timoteos, oleme teie seas kuulutanud, ei olnud \u201ejah\u201d ja \u201eei\u201d, vaid temas oli \u201ejah\u201d.\n"},"20":{"verse_nr":20,"verse":"Sest Jumala t\u00f5otused, millised iganes need olid, on Kristuses \u201ejah\u201d. Seep\u00e4rast tulgu ka meie suust tema l\u00e4bi \u201eaamen\u201d Jumalale kiituseks.\n"},"21":{"verse_nr":21,"verse":"Aga see, kes meid koos teiega on kinnitanud Kristusesse ja kes meid on v\u00f5idnud, on Jumal,\n"},"22":{"verse_nr":22,"verse":"kes on meid ka pitseriga kinnitanud ning meile andnud k\u00e4sirahaks Vaimu s\u00fcdamesse.\n"},"23":{"verse_nr":23,"verse":"Mina aga kutsun Jumala tunnistajaks oma hinge vastu, et ainult teie s\u00e4\u00e4stmise p\u00e4rast ei ole ma enam Korintosesse tulnud.\n"},"24":{"verse_nr":24,"verse":"See pole nii. Meie ei taha ju olla isandad teie usu \u00fcle - usus te p\u00fcsite niigi -, vaid me tahame olla kaasosalised teie r\u00f5\u00f5mus.\n"}}},"2":{"chapter_nr":2,"chapter":{"1":{"verse_nr":1,"verse":"Ma ju tegin endamisi sellise otsuse, et ma ei tule taas teie juurde kurbuses.\n"},"2":{"verse_nr":2,"verse":"Sest kui mina teid kurvastan, kes teine siis r\u00f5\u00f5mustaks mind kui see, keda ma olen kurvastanud?\n"},"3":{"verse_nr":3,"verse":"Ja just seep\u00e4rast ma kirjutasin teile, et teie juurde tulles mind ei kurvastaks need, kelle \u00fcle ma oleksin pidanud r\u00f5\u00f5mustama. Olen ju veendunud teie k\u00f5igi suhtes, et minu r\u00f5\u00f5m on ka teie k\u00f5ikide oma.\n"},"4":{"verse_nr":4,"verse":"Ma k\u00fcll kirjutasin teile suures ahistuses ja s\u00fcdamekitsikuses  paljude pisaratega, aga ma ei teinud seda selleks, et teid kurvastada, vaid et te m\u00f5istaksite, kui v\u00e4ga ma teid armastan.\n"},"5":{"verse_nr":5,"verse":"Aga kui keegi on kurvastust p\u00f5hjustanud, siis ta ei ole kurvastanud mind, vaid mingil m\u00e4\u00e4ral - et ma ei \u00fctleks liiga r\u00e4ngalt - teid k\u00f5iki.\n"},"6":{"verse_nr":6,"verse":"Niisugusele piisab noomimisest, mida ta enamiku k\u00e4est on saanud,\n"},"7":{"verse_nr":7,"verse":"nii et n\u00fc\u00fcd te peate talle pigem andestama ja teda julgustama, et suur kurvastus teda \u00e4ra ei neelaks.\n"},"8":{"verse_nr":8,"verse":"Seep\u00e4rast ma palun teid osutada armastust tema vastu.\n"},"9":{"verse_nr":9,"verse":"Selleks ma ju kirjutasingi, et l\u00e4bi katsuda teie meelsust, kas te k\u00f5iges olete kuulekad.\n"},"10":{"verse_nr":10,"verse":"Kellele teie aga midagi andestate, sellele andestan minagi. Ja selle, mida minul on andestada - kui mul \u00fcldse on midagi andestada -, selle ma andestan teie p\u00e4rast Kristuse palge ees,\n"},"11":{"verse_nr":11,"verse":"et saatan meid ei t\u00fcssaks. Sest tema m\u00f5tted ei ole meile teadmata.\n"},"12":{"verse_nr":12,"verse":"Aga kui ma Troasesse tulin Kristuse evangeeliumi kuulutama ja mulle avanes uks Issandas,\n"},"13":{"verse_nr":13,"verse":"ei olnud siiski mu vaimul kergendust, sest ma ei leidnud oma venda Tiitust. Ma j\u00e4tsin siis nendega h\u00fcvasti ja tulin Makedooniasse.\n"},"14":{"verse_nr":14,"verse":"Aga t\u00e4nu olgu Jumalale, kes meid Jeesuses Kristuses viib igal pool v\u00f5iduk\u00e4igus kaasa ja teeb k\u00f5igis paigus meie kaudu avalikuks oma tunnetuse l\u00f5hna.\n"},"15":{"verse_nr":15,"verse":"Meie oleme ju Kristuse hea l\u00f5hn Jumalale nii nende seas, kes p\u00e4\u00e4stetakse, kui ka nende seas, kes hukkuvad:\n"},"16":{"verse_nr":16,"verse":"\u00fchtedele l\u00f5hn surmast surma, teistele aga l\u00f5hn elust ellu. Ja kes selleks k\u00f5lbab?\n"},"17":{"verse_nr":17,"verse":"Meie ei ole ju nii nagu mitmed, kes Jumala s\u00f5naga hangeldavad, vaid meie r\u00e4\u00e4gime selge meelega, jah, nagu Jumalast l\u00e4htudes, Jumala palge ees, Kristuses.\n"}}},"3":{"chapter_nr":3,"chapter":{"1":{"verse_nr":1,"verse":"Kas j\u00e4lle peame hakkama ennast soovitama? V\u00f5i on meil vaja, nagu m\u00f5nel teisel, soovituskirju teie k\u00e4tte v\u00f5i teie k\u00e4est?\n"},"2":{"verse_nr":2,"verse":"Ei, teie ise olete meie kiri, kirjutatud meie s\u00fcdamesse, igale inimesele m\u00f5istetav ja loetav.\n"},"3":{"verse_nr":3,"verse":"On ilmne, et teie olete Kristuse kiri, meie teenimist\u00f6\u00f6 l\u00e4bi valminud kiri, mis ei ole kirjutatud tindiga, vaid elava Jumala Vaimuga, ka mitte kivilaudadele, vaid lihastele s\u00fcdamelaudadele.\n"},"4":{"verse_nr":4,"verse":"Niisugune usaldus Jumala vastu on meil aga Kristuse kaudu.\n"},"5":{"verse_nr":5,"verse":"Meie ei ole ju iseendast k\u00f5lblikud midagi lugema oma teeneks, just nagu oleks see meist endist, vaid meie k\u00f5lblikkus tuleb Jumalalt,\n"},"6":{"verse_nr":6,"verse":"kes on teinud meid k\u00f5lblikuks teenima uut lepingut, mitte kirjat\u00e4he, vaid Vaimu lepingut, sest kirjat\u00e4ht suretab, aga Vaim teeb elavaks.\n"},"7":{"verse_nr":7,"verse":"Aga kui juba kirjat\u00e4htedega kividesse uuristatud surmateenistus  s\u00fcndis kirkuses, nii et Iisraeli lapsed ei suutnud vaadata Moosese palgesse selle kirkuse p\u00e4rast, mis ometi oli kaduv,\n"},"8":{"verse_nr":8,"verse":"kuidas siis vaimuteenistus ei peaks s\u00fcndima veelgi suuremas kirkuses?\n"},"9":{"verse_nr":9,"verse":"Kui juba hukkam\u00f5istuteenistusel oli kirkus, siis on \u00f5igeksm\u00f5istuteenistus veel palju suurem kirkuselt.\n"},"10":{"verse_nr":10,"verse":"Ning toona kirgastatu ei olegi praegu enam kirgas selle v\u00f5rratu kirkuse k\u00f5rval.\n"},"11":{"verse_nr":11,"verse":"Jah, kui k\u00f5rvalej\u00e4etav juba oli t\u00e4is kirkust, kui palju enam on kirkuses see, mis j\u00e4\u00e4b!\n"},"12":{"verse_nr":12,"verse":"Et meil n\u00fc\u00fcd on niisugune lootus, siis v\u00f5ime toimida t\u00e4ie julgusega\n"},"13":{"verse_nr":13,"verse":"ega pane Moosese kombel katet oma palgele, et Iisraeli lapsed ei saaks vaadata selle l\u00f5ppu, mis on kaduv.\n"},"14":{"verse_nr":14,"verse":"Kuid nende m\u00f5tteviis on paadunud. Veel t\u00e4nap\u00e4evani j\u00e4\u00e4b Vana Testamendi lugemise peale seesama kate, seda ei kergitata, sest see eemaldatakse alles Kristuses.\n"},"15":{"verse_nr":15,"verse":"T\u00e4nap\u00e4evani, iga kord kui Moosest loetakse, lasub kate nende s\u00fcdamel.\n"},"16":{"verse_nr":16,"verse":"Aga kui nende s\u00fcda p\u00f6\u00f6rdub Issanda poole, siis v\u00f5etakse kate \u00e4ra.\n"},"17":{"verse_nr":17,"verse":"Ent Issand on Vaim, ja seal, kus on Issanda Vaim, on vabadus.\n"},"18":{"verse_nr":18,"verse":"Aga meid k\u00f5iki, kes me katmata palgega vaatleme Issanda kirkust peegeldumas, muudetakse samasuguseks kujuks kirkusest kirkusesse. Seda teeb Issand, kes on Vaim.\n"}}},"4":{"chapter_nr":4,"chapter":{"1":{"verse_nr":1,"verse":"Sellep\u00e4rast et meil on selline amet, nagu see on antud meile halastuse kaudu, me ei t\u00fcdi \u00e4ra.\n"},"2":{"verse_nr":2,"verse":"Me oleme lahti \u00f6elnud h\u00e4biv\u00e4\u00e4rseist asjust, mida peidetakse, me ei kasuta riukaid ega moonuta Jumala s\u00f5na, vaid esitame end t\u00f5e avaldamisega k\u00f5ikide inimeste s\u00fcdametunnistusele Jumala ees.\n"},"3":{"verse_nr":3,"verse":"Kui meie evangeelium on siiski kinni kaetud, siis on see kinni kaetud neile, kes hukkuvad,\n"},"4":{"verse_nr":4,"verse":"neile uskmatuile, kellel praeguse aja jumal on m\u00f5tted s\u00f5gestanud, nii et neile ei koida evangeeliumi valgus Kristuse kirkuses, kes on Jumala kuju.\n"},"5":{"verse_nr":5,"verse":"Me ei kuuluta ju iseendid, vaid Jeesust Kristust Issandana, endid aga teie sulastena Jeesuse p\u00e4rast.\n"},"6":{"verse_nr":6,"verse":"Sest see, kes \u00fctles: \u201ePimedusest paistku valgus!\u201d, on Jumal, kes on hakanud s\u00e4rama meie s\u00fcdames, et tekiks tunnetuse valgus  Jeesuse Kristuse isikus olevast Jumala kirkusest.\n"},"7":{"verse_nr":7,"verse":"See aare on meil aga saviastjates, et v\u00f5rratult suur v\u00e4gi oleks Jumala oma ja ei midagi meist.\n"},"8":{"verse_nr":8,"verse":"Meid ahistatakse igati, kuid me ei ole kitsikuses; me oleme n\u00f5utud, kuid mitte meeleheitel;\n"},"9":{"verse_nr":9,"verse":"meid kiusatakse taga, kuid me pole h\u00fcljatud; meid r\u00f5hutakse maha, kuid me ei hukku;\n"},"10":{"verse_nr":10,"verse":"me kanname alati oma ihus Jeesuse surma, et ka Jeesuse elu avalduks meie ihus.\n"},"11":{"verse_nr":11,"verse":"Sest meid, kes me elame, antakse alatasa surma Jeesuse p\u00e4rast, et ka Jeesuse elu avalduks meie surelikus ihus.\n"},"12":{"verse_nr":12,"verse":"Nii on surm tegev meis, elu aga teis.\n"},"13":{"verse_nr":13,"verse":"Aga et meil on sellesama usu vaim, millest on kirjutatud: \u201eMa usun, seep\u00e4rast ma r\u00e4\u00e4gin\u201d, siis meiegi usume ja ka r\u00e4\u00e4gime,\n"},"14":{"verse_nr":14,"verse":"teades, et see, kes \u00e4ratas \u00fcles Issanda Jeesuse, \u00e4ratab meidki koos Jeesusega \u00fcles ja seab enda ette koos teiega.\n"},"15":{"verse_nr":15,"verse":"K\u00f5ik s\u00fcnnib ju teie heaks, et arm \u00fcha enamate inimeste t\u00e4nu kaudu rohkenedes kasvaks Jumala austuseks.\n"},"16":{"verse_nr":16,"verse":"Seep\u00e4rast me ei t\u00fcdi, vaid kuigi meie v\u00e4line inimene kulub, uueneb seesmine inimene ometi p\u00e4ev-p\u00e4evalt.\n"},"17":{"verse_nr":17,"verse":"Sest see praeguse hetke kerge ahistus saavutab meile m\u00e4\u00e4ratult suure igavese au,\n"},"18":{"verse_nr":18,"verse":"meile, kes me ei pea silmas n\u00e4htavat, vaid n\u00e4htamatut, sest n\u00e4htav on m\u00f6\u00f6duv, n\u00e4htamatu aga igavene.\n"}}},"5":{"chapter_nr":5,"chapter":{"1":{"verse_nr":1,"verse":"Me ju teame, et kui meie maine telkhoone maha kistakse, on meil elamu Jumala k\u00e4est, k\u00e4teta tehtud igavene hoone taevas,\n"},"2":{"verse_nr":2,"verse":"sest selles maises me \u00e4game, igatsedes r\u00f5ivastuda taevasesse eluasemesse,\n"},"3":{"verse_nr":3,"verse":"et meid ka lahti r\u00f5ivastatuna ei n\u00e4htaks olevat alasti.\n"},"4":{"verse_nr":4,"verse":"Meie, kes oleme selles telgis, \u00e4game ju koorma all, sest me ei taha lahti r\u00f5ivastuda, vaid olla taevaselt r\u00f5ivastatud, et elu neelaks \u00e4ra sureliku.\n"},"5":{"verse_nr":5,"verse":"See, kes meid selleks valmistab, on Jumal, kes on andnud meile k\u00e4sirahaks Vaimu.\n"},"6":{"verse_nr":6,"verse":"Nii me oleme siis alati kindlad, teades, et kuni me oleme ihus, oleme eemal Issanda juurest;\n"},"7":{"verse_nr":7,"verse":"sest me k\u00e4ime usus, mitte n\u00e4gemises,\n"},"8":{"verse_nr":8,"verse":"ent me oleme kindlad ning meile meeldib pigem \u00e4ra olla ihust ja viibida Issanda juures.\n"},"9":{"verse_nr":9,"verse":"Seep\u00e4rast me p\u00fc\u00fcamegi olla temale meelep\u00e4rased, kas oleme siis kodus v\u00f5i v\u00f5\u00f5rsil,\n"},"10":{"verse_nr":10,"verse":"sest me k\u00f5ik peame saama avalikuks Kristuse kohtuj\u00e4rje ees, et iga\u00fcks saaks k\u00e4tte, mida ta ihus olles on teinud, olgu head v\u00f5i halba.\n"},"11":{"verse_nr":11,"verse":"Teades n\u00fc\u00fcd, mis on Issanda kartus, me p\u00fc\u00fcame veenda inimesi uskuma. Jumalale me oleme t\u00e4iesti avalikud ja ma loodan ka teie s\u00fcdametunnistuses olla t\u00e4iesti avalik.\n"},"12":{"verse_nr":12,"verse":"Me ei hakka end taas teile soovitama, vaid anname teile alust kiidelda meist, et teil oleks midagi \u00f6elda nende vastu, kes v\u00f5ivad kiidelda sellega, mis on silma ees, ent mitte sellega, mis on s\u00fcdames.\n"},"13":{"verse_nr":13,"verse":"Sest kui me oleme olnud arust \u00e4ra, siis on see Jumalale, kui oleme selge aruga, siis teile.\n"},"14":{"verse_nr":14,"verse":"Sest Kristuse armastus sunnib meid, kes me otsustame n\u00f5nda: kui \u00fcks on surnud k\u00f5ikide eest, siis on k\u00f5ik surnud;\n"},"15":{"verse_nr":15,"verse":"ja ta on surnud k\u00f5ikide eest, et elavad ei elaks enam enestele, vaid temale, kes on nende eest surnud ja \u00fcles \u00e4ratatud.\n"},"16":{"verse_nr":16,"verse":"Seep\u00e4rast ei tunne me n\u00fc\u00fcdsest peale kedagi inimliku loomuse poolest; kui me ka oleksime tundnud Kristust inimliku loomuse poolest, siis n\u00fc\u00fcd me ei tunne teda enam n\u00f5nda.\n"},"17":{"verse_nr":17,"verse":"Niisiis, kui keegi on Kristuses, siis ta on uus loodu, vana on m\u00f6\u00f6dunud, vaata, uus on s\u00fcndinud.\n"},"18":{"verse_nr":18,"verse":"See k\u00f5ik on Jumalast, kes meid on enesega Kristuse l\u00e4bi lepitanud ja andnud meile lepitusameti;\n"},"19":{"verse_nr":19,"verse":"kuna see oli Jumal, kes Kristuses lepitas maailma enesega ega arvestanud neile nende \u00fcleastumisi ning on pannud meisse lepituss\u00f5na.\n"},"20":{"verse_nr":20,"verse":"Meie oleme n\u00fc\u00fcd Kristuse k\u00e4skjalad, otsekui Jumal ise julgustaks meie kaudu. Me palume Kristuse asemel: Andke endid lepitada Jumalaga!\n"},"21":{"verse_nr":21,"verse":"Ta on teinud patuks meie asemel selle, kes patust midagi ei teadnud, et meie saaksime Jumala \u00f5iguseks tema sees.\n"}}},"6":{"chapter_nr":6,"chapter":{"1":{"verse_nr":1,"verse":"Aga olles kaasabilised me manitsemegi teid, et te Jumala armu ilmaasjata vastu ei v\u00f5taks,\n"},"2":{"verse_nr":2,"verse":"ta \u00fctleb ju:\u201eMa olen sind kuulnud soodsal ajalja aidanud sind p\u00e4\u00e4step\u00e4eval.\u201dEnn\u00e4e, n\u00fc\u00fcd on \u00fclisoodus aeg! Enn\u00e4e, n\u00fc\u00fcd on p\u00e4\u00e4step\u00e4ev!\n"},"3":{"verse_nr":3,"verse":"Me ei anna mitte milleski p\u00f5hjust komistamiseks, et seda ametit ei laimataks,\n"},"4":{"verse_nr":4,"verse":"vaid n\u00e4itame end Jumala abilistena k\u00f5iges: suures kannatlikkuses, ahistustes, h\u00e4dades, kitsikustes,\n"},"5":{"verse_nr":5,"verse":"hoopide all, vangis, m\u00e4ssudes, vaevan\u00e4gemistes, valvamistes, paastumistes,\n"},"6":{"verse_nr":6,"verse":"puhtuses, tunnetuses, pikameelsuses, helduses, P\u00fchas Vaimus, siiras armastuses,\n"},"7":{"verse_nr":7,"verse":"t\u00f5e s\u00f5nas, Jumala v\u00e4es, \u00f5iguse relvadega paremas ja vasakus k\u00e4es,\n"},"8":{"verse_nr":8,"verse":"aus ja h\u00e4bis, laituse all ja kiituse all; kui eksitajad, ja siiski t\u00f5er\u00e4\u00e4kijad;\n"},"9":{"verse_nr":9,"verse":"kui tundmatud, ent ometi tuntud; kui surijad - ja enn\u00e4e, me elame!; kui karistatud, aga mitte surmatud;\n"},"10":{"verse_nr":10,"verse":"kui kurvad, aga ikka r\u00f5\u00f5msad; kui vaesed, kes siiski paljusid rikkaks teevad; kui need, kellel ei ole midagi ja kelle p\u00e4ralt on k\u00f5ik.\n"},"11":{"verse_nr":11,"verse":"Meie suu on teile avatud, korintlased, meie s\u00fcda on avardunud.\n"},"12":{"verse_nr":12,"verse":"Teil ei ole meie sees kitsas, vaid teil on kitsas teie oma s\u00fcdames.\n"},"13":{"verse_nr":13,"verse":"Ma \u00fctlen teile kui lastele: Vastutasuks avarduge teiegi!\n"},"14":{"verse_nr":14,"verse":"\u00c4rge hakake vedama v\u00f5\u00f5ras ikkes koos uskmatutega! Mis \u00fchist on \u00f5igusel ja \u00fclekohtul v\u00f5i mis osadust valgusel pimedusega?\n"},"15":{"verse_nr":15,"verse":"Mis koosk\u00f5la on Kristusel Beliariga v\u00f5i mis osa on usklikul uskmatuga?\n"},"16":{"verse_nr":16,"verse":"Kuidas sobib Jumala tempel kokku ebajumalatega? Meie oleme ju elava Jumala tempel, n\u00f5nda nagu Jumal on \u00f6elnud:\u201eMa tahan nende seas elada ja k\u00e4iaja olla nende Jumal,ja nemad on minu rahvas.\n"},"17":{"verse_nr":17,"verse":"Seep\u00e4rast minge \u00e4ra nende keskeltja eralduge neist,\u201d \u00fctleb Issand,\u201eja \u00e4rge puudutage r\u00fcvedat,siis ma v\u00f5tan teid vastu\n"},"18":{"verse_nr":18,"verse":"ja olen teile Isaks,ja teie olete mulle poegadeks ja t\u00fctardeks,\u201d\u00fctleb K\u00f5igev\u00e4eline Issand.\n"}}},"7":{"chapter_nr":7,"chapter":{"1":{"verse_nr":1,"verse":"Armsad, et meil n\u00fc\u00fcd on niisugused t\u00f5otused, siis puhastagem endid ihu ja vaimu kogu r\u00fcvedusest, t\u00e4iustades oma p\u00fchadust Jumala kartuses.\n"},"2":{"verse_nr":2,"verse":"Andke meile ruumi oma s\u00fcdames! Me ei ole kellelegi \u00fclekohut teinud, me ei ole kedagi laostanud, me ei ole kedagi petnud.\n"},"3":{"verse_nr":3,"verse":"Ma ei \u00fctle seda teie hukkam\u00f5istmiseks, sest ma olen juba enne \u00f6elnud, et teie olete meie s\u00fcdames, et me \u00fcheskoos sureksime ja \u00fcheskoos elaksime.\n"},"4":{"verse_nr":4,"verse":"Mul on rohkelt julgust teie ees, mul on teie \u00fcle palju kiitlemist, ma olen t\u00e4is lohutust, mul on \u00fclik\u00fclluses r\u00f5\u00f5mu igas meie kitsikuses.\n"},"5":{"verse_nr":5,"verse":"Sest t\u00f5esti, kui me tulime Makedooniasse, ei olnud meie ihul mingit h\u00f5lpu, vaid meid vaevati igati - v\u00e4ljas olid t\u00fclid, sees kartused.\n"},"6":{"verse_nr":6,"verse":"Aga Jumal, kes julgustab alandlikke, on meid julgustanud Tiituse tuleku kaudu.\n"},"7":{"verse_nr":7,"verse":"See ei olnud \u00fcksnes tema tulek, vaid ka julgustus, millega teie teda olete julgustanud, nii et ma veel enam r\u00f5\u00f5mustasin, kui ta meile jutustas teie igatsemisest, teie kurtmisest, teie innukusest minu p\u00e4rast.\n"},"8":{"verse_nr":8,"verse":"Sest kuigi ma teid kirjaga kurvastasin, ei kahetse ma seda. Ja kui ma kahetsesingi - ma n\u00e4en, et see kiri on teid ikkagi m\u00f5neks ajaks kurvastanud -,\n"},"9":{"verse_nr":9,"verse":"siis n\u00fc\u00fcd ma r\u00f5\u00f5mustan. Ma ei r\u00f5\u00f5musta, et teie kurvastasite, vaid et te kurvastasite meeleparanduseks. Te olete ju Jumalale meelep\u00e4raselt kurvastanud, nii et meie ei ole teile millegagi kahju teinud.\n"},"10":{"verse_nr":10,"verse":"Jah, Jumalale meelep\u00e4rane kurvastus toob meeleparanduse p\u00e4\u00e4steks, mida ei kahetseta, maailma kurvastus toob aga surma.\n"},"11":{"verse_nr":11,"verse":"Sest vaadake, millise innukuse on teis tekitanud just see, et te Jumalale meelep\u00e4raselt kurvastasite, millise kaitsek\u00f5ne, millise meelepaha, millise kartuse, millise igatsuse, millise innu, millise karistuse! Teie olete end k\u00f5igiti n\u00e4idanud puhtana selles asjas.\n"},"12":{"verse_nr":12,"verse":"Niisiis, kui ma teile kirjutasin, ei s\u00fcndinud see selle p\u00e4rast, kes tegi \u00fclekohut, ega selle p\u00e4rast, kellele tehti \u00fclekohut, vaid selleks, et teie keskel saaks avalikuks teie hool meie heaks Jumala ees.\n"},"13":{"verse_nr":13,"verse":"Selle t\u00f5ttu me oleme n\u00fc\u00fcd julgustatud. Peale oma julgustuse oleme aga veel palju rohkem r\u00f5\u00f5mustanud Tiituse r\u00f5\u00f5mu p\u00e4rast, et ta vaim on leidnud kosutust teie k\u00f5ikide poolt,\n"},"14":{"verse_nr":14,"verse":"ja et ma ei ole j\u00e4\u00e4nud h\u00e4bisse, kui ma olen teid temale kiitnud, vaid nagu me teile oleme k\u00f5ike r\u00e4\u00e4kinud t\u00f5es, nii on ka meie kiitlemine Tiituse ees t\u00f5eks l\u00e4inud.\n"},"15":{"verse_nr":15,"verse":"Ja tema s\u00fcda on veel rohkem teile lahti, kui ta meenutab teie k\u00f5ikide kuulekust, kuidas teie ta vastu v\u00f5tsite kartuse ja v\u00e4rinaga.\n"},"16":{"verse_nr":16,"verse":"Olen r\u00f5\u00f5mus, et v\u00f5in k\u00f5iges teie peale kindel olla.\n"}}},"8":{"chapter_nr":8,"chapter":{"1":{"verse_nr":1,"verse":"Vennad, ma tahan teile teatada, mida Jumala arm Makedoonia kogudustes on korda saatnud.\n"},"2":{"verse_nr":2,"verse":"Rohked katsumused, millega neid on l\u00e4bi proovitud, on andnud neile ohtrasti r\u00f5\u00f5mu ning nende p\u00f5hjatu vaesus on kasvanud siira headuse rohkeks rikkuseks.\n"},"3":{"verse_nr":3,"verse":"Nad on ju andnud oma j\u00f5udu m\u00f6\u00f6da - mina olen tunnistaja -, koguni \u00fcle oma j\u00f5u. Nad ise on vabatahtlikult\n"},"4":{"verse_nr":4,"verse":"anunud meilt paljude palvetega, et neil v\u00f5iks olla osa ees\u00f5igusest aidata p\u00fchasid.\n"},"5":{"verse_nr":5,"verse":"Ja nende annid \u00fcletasid k\u00f5ik meie lootused, sest nad andsid Jumala tahtmise l\u00e4bi iseendid, esmalt Issandale ja siis ka meile.\n"},"6":{"verse_nr":6,"verse":"Nii me siis julgustasime Tiitust, et ta teie keskel viiks l\u00f5pule selle korjanduse, nii nagu ta seda kord on alustanud.\n"},"7":{"verse_nr":7,"verse":"Jah, nii nagu te olete \u00fclevoolavad usult ja s\u00f5nalt ja tunnetuselt ja innukuselt ja meie armastuselt teie vastu, olge \u00fclevoolavad ka selles armastust\u00f6\u00f6s.\n"},"8":{"verse_nr":8,"verse":"Ma ei \u00fctle seda k\u00e4suna, vaid proovides teiste innukuse varal ka teie armastuse ehtsust.\n"},"9":{"verse_nr":9,"verse":"Te ju teate meie Issanda Jeesuse Kristuse armu, et tema, kuigi ta oli rikas, sai teie p\u00e4rast vaeseks, et teie saaksite rikkaks tema vaesusest.\n"},"10":{"verse_nr":10,"verse":"Ma annan selles asjas vaid n\u00f5u: see oleks ju teile kasulik, kui te n\u00fc\u00fcd l\u00f5petaksite oma tegemise, mida te alustasite juba mullu. Tollal olite teie esimesed nii tegema kui tahtma.\n"},"11":{"verse_nr":11,"verse":"L\u00f5petage n\u00fc\u00fcd oma tegemine, et n\u00f5nda nagu teil oli valmidust tahta, n\u00f5nda oleks seda ka l\u00f5petamiseks oma v\u00f5imalusi m\u00f6\u00f6da.\n"},"12":{"verse_nr":12,"verse":"Sest kui on olemas valmidust, siis on see meeldiv selles, mis kellelgi on, mitte selles, mida tal pole.\n"},"13":{"verse_nr":13,"verse":"Sest ei tohi olla nii, et mis teistele on kergenduseks, ahistaks teid, vaid v\u00f5rdsuse saamiseks\n"},"14":{"verse_nr":14,"verse":"olgu teie j\u00f5ukus praegu nende puudusele toeks, et ka nende j\u00f5ukus kunagi saaks toeks teie puudusele, nii et tekiks v\u00f5rdsus,\n"},"15":{"verse_nr":15,"verse":"nagu on kirjutatud: \u201eKellel oli palju, sellel ei olnud liiast, ja kellel oli pisut, sellel ei olnud v\u00e4he.\u201d\n"},"16":{"verse_nr":16,"verse":"Aga t\u00e4nu olgu Jumalale, kes andis Tiituse s\u00fcdamesse niisuguse hoole teie heaks,\n"},"17":{"verse_nr":17,"verse":"et ta v\u00f5ttis kuulda manitsust, aga olles veel hoolsam, on tulnud teie juurde vabatahtlikult.\n"},"18":{"verse_nr":18,"verse":"Temaga koos me saatsime selle venna, keda on evangeeliumi kuulutamises kiidetud k\u00f5igis kogudustes,\n"},"19":{"verse_nr":19,"verse":"ja v\u00e4he sellest, ta on k\u00e4te pealepanemisega ka valitud koguduste poolt meie reisikaaslaseks kohale viima seda andi, mida me kogume Issanda \u00fclistuseks ja iseendi kinnitamiseks.\n"},"20":{"verse_nr":20,"verse":"Me p\u00fc\u00fcame teha nii, et keegi meid ei saaks laimata selle rohke anni p\u00e4rast, mida me kogume.\n"},"21":{"verse_nr":21,"verse":"Me ei p\u00fc\u00fca ju ainult seda, et k\u00f5ik oleks hea Issanda silmis, vaid ka inimeste silmis.\n"},"22":{"verse_nr":22,"verse":"Me saatsime aga koos nendega veel oma venna, keda me mitmes asjas sageli oleme leidnud hoolsa olevat, kes aga n\u00fc\u00fcd on veel palju hoolsam suure usalduse p\u00e4rast, mis tal on teie suhtes.\n"},"23":{"verse_nr":23,"verse":"Olgu tegemist Tiitusega, kes on minu kaasosaline ja abiline teie juures, olgu meie vendadega, kes on koguduste saadikud, - nad on Kristuse kirkus!\n"},"24":{"verse_nr":24,"verse":"N\u00e4idake siis nendele oma armastust ja \u00f5igustage meie kiitlemist teie \u00fcle, et seda v\u00f5iksid n\u00e4ha k\u00f5ik kogudused!\n"}}},"9":{"chapter_nr":9,"chapter":{"1":{"verse_nr":1,"verse":"P\u00fchade abistamisest ei ole mul ju vaja teile kirjutada,\n"},"2":{"verse_nr":2,"verse":"sest ma tean teie valmidust, mille p\u00e4rast ma kiidan teid makedoonlaste ees, et Ahhaia on juba mullu olnud valmis ja et teie innukus on paljusid innustanud.\n"},"3":{"verse_nr":3,"verse":"Ma olen l\u00e4kitanud need vennad, et meie kiitlemine teie \u00fcle ei l\u00e4heks selles osas t\u00fchja, vaid et te oleksite valmis, nagu ma olen r\u00e4\u00e4kinud,\n"},"4":{"verse_nr":4,"verse":"et mitte siis, kui makedoonlasi tuleb minuga kaasa ja kui nad leiavad, et te ei ole valmis, meie - ma ei tahaks \u00f6elda \u201eteie\u201d - ei j\u00e4\u00e4ks h\u00e4bisse selles usalduses.\n"},"5":{"verse_nr":5,"verse":"Olen siis pidanud h\u00e4davajalikuks julgustada vendi, et nad tuleksid enne meid teie juurde ja valmistaksid ette teie varem t\u00f5otatud t\u00e4nuandi, et see oleks valmis nagu t\u00e4nu ja mitte nagu ihnutsemine.\n"},"6":{"verse_nr":6,"verse":"Aga see on nii: kes kasinasti k\u00fclvab, see ka l\u00f5ikab kasinasti, ja kes rohkesti k\u00fclvab, see ka l\u00f5ikab rohkesti.\n"},"7":{"verse_nr":7,"verse":"Iga\u00fcks andku nii, nagu ta s\u00fcda on lubanud, mitte n\u00f6rdinult v\u00f5i sunnitult, sest Jumal armastab r\u00f5\u00f5msat andjat.\n"},"8":{"verse_nr":8,"verse":"Jumal on v\u00e4gev andma teile kogu armu rikkalikult, et teil ikka oleks k\u00f5ike k\u00fcllaldaselt ning et te oleksite rikkad iga teo tarvis,\n"},"9":{"verse_nr":9,"verse":"nagu on kirjutatud:\u201eTa on jaganud, andnud vaestele,tema \u00f5igus kestab igavesti.\u201d\n"},"10":{"verse_nr":10,"verse":"Tema, kes annab seemne k\u00fclvajale, annab ka leiva toiduseks, teeb rohkeks teie k\u00fclvi ja kasvatab teie \u00f5iguse vilja.\n"},"11":{"verse_nr":11,"verse":"Te saate k\u00f5igiti rikkaks igasuguse siira headuse poolest, mis meie l\u00e4bi valmistab t\u00e4nu Jumalale,\n"},"12":{"verse_nr":12,"verse":"sest selle teenistuse kaudu antud abi mitte ainult ei leevenda p\u00fchade puudust, vaid muutub ka rikkalikuks Jumalale antud rohke t\u00e4nu kaudu.\n"},"13":{"verse_nr":13,"verse":"Selle abistamise ehtsuse t\u00f5ttu te \u00fclistate Jumalat oma kuulekuses Kristuse evangeeliumi tunnistamisel ja oma osaduse siiruses nende ja k\u00f5ikidega.\n"},"14":{"verse_nr":14,"verse":"Oma palvetes teie eest nad igatsevad teie j\u00e4rele Jumala v\u00f5rratu armu t\u00f5ttu, mis teie peal on.\n"},"15":{"verse_nr":15,"verse":"T\u00e4nu olgu Jumalale tema \u00fctlemata suure anni eest!\n"}}},"10":{"chapter_nr":10,"chapter":{"1":{"verse_nr":1,"verse":"Aga mina, Paulus, julgustan teid Kristuse tasaduse ja leebuse l\u00e4bi, mina, kes ma teie palge ees olevat alandlik, kuid eemal viibides julge teie vastu.\n"},"2":{"verse_nr":2,"verse":"Ma palun teid, et ma teie juures viibides ei peaks olema julge selles meelekindluses, millega ma kavatsen vastata nendele, kes arvavad meid lihaliku loomuse j\u00e4rgi k\u00f5ndivat.\n"},"3":{"verse_nr":3,"verse":"Sest ka lihalikus ihus elades ei s\u00f5di me selle loomuse j\u00e4rgi,\n"},"4":{"verse_nr":4,"verse":"meie v\u00f5itluse relvad ei ole ju lihalikud, vaid need on Jumalas v\u00e4gevad kindluste mahal\u00f5hkumiseks. Me kummutame targutused\n"},"5":{"verse_nr":5,"verse":"ja purustame iga k\u00f5rkuse, mis t\u00f5stab end jumalatunnetuse vastu, ja me v\u00f5tame vangi Kristuse s\u00f5nakuulmisse k\u00f5ik m\u00f5tted\n"},"6":{"verse_nr":6,"verse":"ja oleme valmis nuhtlema iga s\u00f5nakuulmatust, kui teie s\u00f5nakuulelikkus on saanud t\u00e4ielikuks.\n"},"7":{"verse_nr":7,"verse":"Vaadake silman\u00e4htavat! Kui keegi on veendunud, et ta on Kristuse p\u00e4ralt, arvestagu siis eneses ka seda, et nagu tema ise on Kristuse p\u00e4ralt, nii oleme seda ka meie.\n"},"8":{"verse_nr":8,"verse":"Sest kui ma ka kiitleksin meie meelevallast, mille Issand on andnud teie ehitamiseks ja mitte mahal\u00f5hkumiseks, siis ma ei j\u00e4\u00e4ks h\u00e4bisse.\n"},"9":{"verse_nr":9,"verse":"Aga ma ei taha j\u00e4tta muljet, nagu p\u00fc\u00fcaksin ma teid kirjadega hirmutada.\n"},"10":{"verse_nr":10,"verse":"\u201eJah, tema kirjad,\u201d \u00f6eldakse, \u201eon k\u00fcll kaalukad ja v\u00f5imsad, kuid ihulikult meie juures olles on ta n\u00f5der ja ta s\u00f5na on armetu.\u201d\n"},"11":{"verse_nr":11,"verse":"Niisugused arvestagu, et me oleme kohal olles samasugused kui eemalt oma kirjade s\u00f5nades.\n"},"12":{"verse_nr":12,"verse":"Me ei s\u00f6anda endid nende sekka arvata v\u00f5i nendega k\u00f5rvutada, kes end ise teile soovitavad, sest nemad ei m\u00f5ista, et nad m\u00f5\u00f5davad end iseendaga ja k\u00f5rvutavad end iseendaga.\n"},"13":{"verse_nr":13,"verse":"Aga me ei taha kiidelda m\u00f5\u00f5tu pidamata, vaid selle korra m\u00f5\u00f5du kohaselt, mille Jumal meile on m\u00f5\u00f5duks m\u00e4\u00e4ranud, et j\u00f5uda ka teieni.\n"},"14":{"verse_nr":14,"verse":"Ei ole ju n\u00f5nda, et me end k\u00fcllalt ei pinguta, nagu me ei olekski teieni ulatunud, sest me oleme ju Kristuse evangeeliumiga teieni j\u00f5udnud.\n"},"15":{"verse_nr":15,"verse":"Me ei kiitle m\u00f5\u00f5tu pidamata v\u00f5\u00f5raste vaevaga, meil on aga lootus, et kui teie usk teie sees kasvab, siis kasvame ka meie \u00fcliv\u00e4ga meile m\u00e4\u00e4ratud korra kohaselt,\n"},"16":{"verse_nr":16,"verse":"nii et me v\u00f5ime kuulutada evangeeliumi teist kaugematele maadele, kiitlemata sellega, mis on juba valmis kellelegi teisele antud korra kohaselt.\n"},"17":{"verse_nr":17,"verse":"Kes tahab kiidelda, kiidelgu Issanda \u00fcle!\n"},"18":{"verse_nr":18,"verse":"K\u00f5lblik ei ole ju see, kes ennast ise soovitab, vaid see, keda soovitab Issand.\n"}}},"11":{"chapter_nr":11,"chapter":{"1":{"verse_nr":1,"verse":"Oh et te salliksite ometi pisut minu rumalust! Te ju sallite mind!\n"},"2":{"verse_nr":2,"verse":"Sest ma olen kiivas teie p\u00e4rast jumaliku kiivusega, kuna ma olen teid kihlanud \u00fcheleainsale mehele, et teid puhta neitsina esitada Kristusele.\n"},"3":{"verse_nr":3,"verse":"Ma kardan aga, et n\u00f5nda nagu madu pettis Eevat oma kurikavaluses, nii rikutakse ka teie lihtne ja puhas Kristusest arusaamise v\u00f5ime.\n"},"4":{"verse_nr":4,"verse":"Sest kui keegi tuleb ja kuulutab mingit teist Jeesust, keda meie ei ole kuulutanud, v\u00f5i kui te saate teise vaimu, keda te ei ole saanud, v\u00f5i teise evangeeliumi, mida te ei ole vastu v\u00f5tnud, siis te sallite seda k\u00fcll.\n"},"5":{"verse_nr":5,"verse":"Ma arvan ometi, et mina ei ole milleski kehvem neist \u201e\u00fcliv\u00f5rratuist apostleist\u201d.\n"},"6":{"verse_nr":6,"verse":"Kui ma olengi koolitamata k\u00f5nekunstis, ei ole ma seda tunnetuses, mille me oleme teile alati k\u00f5iges teatavaks teinud.\n"},"7":{"verse_nr":7,"verse":"Kas ma olen teinud pattu, kui ma ennast alandasin, et teid \u00fclendataks, ja kuulutasin teile Jumala evangeeliumi p\u00e4ris muidu?\n"},"8":{"verse_nr":8,"verse":"Teisi kogudusi ma riisusin neilt palka v\u00f5ttes, et teenida teid,\n"},"9":{"verse_nr":9,"verse":"ja kui ma tundsingi teie juures olles puudust, ei olnud ma kellelegi vaevaks, sest mis mul puudu j\u00e4i, seda leevendasid vennad, kes tulid Makedooniast. Ja ma olen k\u00f5igiti p\u00fc\u00fcdnud mitte olla teile koormaks ning p\u00fc\u00fcan edaspidigi.\n"},"10":{"verse_nr":10,"verse":"Nii t\u00f5esti kui Kristuse t\u00f5de on minus, ei vaigistata seda mu kiitlemist Ahhaia maakohtades.\n"},"11":{"verse_nr":11,"verse":"Miks? Kas ma siis teid ei armasta? K\u00fcll Jumal teab!\n"},"12":{"verse_nr":12,"verse":"Aga nagu ma praegu ei v\u00f5ta midagi teie k\u00e4est, nii ma teen ka edaspidi, et k\u00f5rvaldada neil valevendadel mis tahes v\u00f5imalus  kiidelda ja v\u00e4ita endid olevat niisugused nagu meie.\n"},"13":{"verse_nr":13,"verse":"Sest niisugused inimesed on valeapostlid, petised t\u00f6\u00f6tegijad, kes on moondanud ennast Kristuse apostleiks.\n"},"14":{"verse_nr":14,"verse":"Ja see ei ole ime, sest saatan ise moondab ennast valguse ingliks.\n"},"15":{"verse_nr":15,"verse":"Seep\u00e4rast ei ole midagi erilist, kui ka tema teenrid endid moondavad \u00f5iguse teenriteks. Nende eluots tuleb nende tegude j\u00e4rgi!\n"},"16":{"verse_nr":16,"verse":"Taas ma \u00fctlen: \u00c4rgu keegi arvaku mind rumala olevat! Ja kui ometi, siis v\u00f5tke mind vastu kui rumalat, et ka mina v\u00f5iksin pisut kiidelda.\n"},"17":{"verse_nr":17,"verse":"Mida ma n\u00fc\u00fcd r\u00e4\u00e4gin, seda ma ei r\u00e4\u00e4gi kui Issandalt saadut, vaid otsekui rumaluses, olles kindel, et mul on \u00f5igus kiitlemiseks.\n"},"18":{"verse_nr":18,"verse":"Aga et paljud kiitlevad lihaliku loomuse poolest, siis kiitlen minagi.\n"},"19":{"verse_nr":19,"verse":"Te sallite meeleldi rumalust, olles ise arukad.\n"},"20":{"verse_nr":20,"verse":"Te ju sallite, kui keegi teid orjastab, kui keegi teid paljaks s\u00f6\u00f6b, kui keegi teid koorib, kui keegi \u00fclbitseb, kui keegi l\u00f6\u00f6b teid n\u00e4kku.\n"},"21":{"verse_nr":21,"verse":"H\u00e4bi p\u00e4rast tunnistan, et meie oleme olnud liiga n\u00f5drad.Mida aga keegi s\u00f6andab - ma r\u00e4\u00e4gin rumaluses -, seda s\u00f6andan minagi.\n"},"22":{"verse_nr":22,"verse":"Nemad on heebrea mehed. Mina ka. Nemad on Iisraeli lapsed. Mina ka. Nemad on Aabrahami sugu. Mina ka.\n"},"23":{"verse_nr":23,"verse":"Nemad on Kristuse teenrid. Ma r\u00e4\u00e4gin p\u00f6\u00f6raselt - mina olen rohkem. Ma olen palju rohkem vaeva n\u00e4inud, palju rohkem vangis olnud, saanud palju enam hoope, tihti olnud surmasuus.\n"},"24":{"verse_nr":24,"verse":"Ma olen juutide k\u00e4est viis korda saanud \u00fche hoobi v\u00e4hem kui nelik\u00fcmmend,\n"},"25":{"verse_nr":25,"verse":"mind on kolm korda keppidega pekstud, \u00fcks kord p\u00fc\u00fctud kividega surnuks visata, kolm korda olen \u00fcle elanud laevahuku, terve \u00f6\u00f6 ja p\u00e4eva olen olnud veevoogudes;\n"},"26":{"verse_nr":26,"verse":"tihti olen olnud teekondadel, ohus j\u00f5gedel, ohus teer\u00f6\u00f6vlite k\u00e4es, ohus oma rahva seas, ohus paganate seas, ohus linnades, ohus k\u00f5rbes, ohus merel, ohus valevendade k\u00e4es,\n"},"27":{"verse_nr":27,"verse":"t\u00f6\u00f6s ja vaevas, tihti valvamises, n\u00e4ljas ja janus, tihti paastumises, k\u00fclmas ja alasti;\n"},"28":{"verse_nr":28,"verse":"peale k\u00f5ige muu p\u00e4evast p\u00e4eva rahva kokkuvool minu juurde, mure k\u00f5igi koguduste p\u00e4rast.\n"},"29":{"verse_nr":29,"verse":"Kes on n\u00f5der, ja mina ei oleks n\u00f5der? Keda kiusatakse, ja mina ei s\u00fcttiks?\n"},"30":{"verse_nr":30,"verse":"Kui tuleb kiidelda, siis ma kiitlen oma n\u00f5truse \u00fcle.\n"},"31":{"verse_nr":31,"verse":"Jumal ja meie Issanda Jeesuse Kristuse Isa, kes olgu kiidetud igavesti, teab, et ma ei valeta.\n"},"32":{"verse_nr":32,"verse":"Damaskuses valvas kuningas Aretase ametimees damasklaste linna, et mind kinni v\u00f5tta,\n"},"33":{"verse_nr":33,"verse":"ja mind lasti korviga l\u00e4bi m\u00fc\u00fcriakna alla ning ma p\u00e4\u00e4sesin tema k\u00e4est.\n"}}},"12":{"chapter_nr":12,"chapter":{"1":{"verse_nr":1,"verse":"Tuleb kiidelda, ehkki sellest pole kasu. N\u00fc\u00fcd tahan ma tulla n\u00e4gemuste ja Issanda ilmutuste juurde.\n"},"2":{"verse_nr":2,"verse":"Ma tean \u00fchte inimest Kristuses, keda neljateistk\u00fcmne aasta eest- kas ta oli ihus, seda ma ei tea, v\u00f5i kas ta oli ihust v\u00e4ljas, seda ma ei tea, Jumal teab - t\u00f5mmati kolmanda taevani.\n"},"3":{"verse_nr":3,"verse":"Ja ma tean, et sama inimest - kas ta oli ihus v\u00f5i ihust lahus, seda ma ei tea, Jumal teab -\n"},"4":{"verse_nr":4,"verse":"t\u00f5mmati paradiisi ja ta kuulis \u00f6eldamatuid s\u00f5nu, mida inimene ei tohi r\u00e4\u00e4kida.\n"},"5":{"verse_nr":5,"verse":"Selle inimese \u00fcle ma kiitlen, iseenesest ei kiitle ma aga muu kui n\u00f5truse \u00fcle.\n"},"6":{"verse_nr":6,"verse":"Jah, kui ma tahaksingi kiidelda, ei oleks ma rumal, sest ma r\u00e4\u00e4giksin t\u00f5tt. Aga ma loobun sellest, et m\u00f5ni ei arvaks minust enamat, kui ta mind n\u00e4eb olevat v\u00f5i mida ta minult kuuleb,\n"},"7":{"verse_nr":7,"verse":"ka v\u00f5rratult suurte ilmutuste t\u00f5ttu. Seep\u00e4rast, et ma ei l\u00e4heks k\u00f5rgiks, on mulle liha sisse antud vai, saatana ingel, mind rusikatega peksma, et ma ei l\u00e4heks k\u00f5rgiks.\n"},"8":{"verse_nr":8,"verse":"Ma olen selle p\u00e4rast kolm korda Issandat palunud, et see minust lahkuks.\n"},"9":{"verse_nr":9,"verse":"Kuid tema \u00fctles mulle: \u201eSulle piisab minu armust, sest n\u00f5truses saab v\u00e4gi t\u00e4ielikuks.\u201d Nii ma siis kiitlen meelsamini oma n\u00f5trusest, et Kristuse v\u00e4gi laskuks elama minu peale.\n"},"10":{"verse_nr":10,"verse":"Seep\u00e4rast mul ongi hea meel n\u00f5truses, v\u00e4givalla all, h\u00e4dades, tagakiusamistes ja ahistustes Kristuse p\u00e4rast, sest kui ma olen n\u00f5der, siis ma olen v\u00e4gev.\n"},"11":{"verse_nr":11,"verse":"Ma olen l\u00e4inud rumalaks, teie olete mind selleks sundinud. Teil tulnuks mind soovitada, sest mul ei puudu midagi, mis on neil \u201ev\u00f5rratuil apostleil\u201d, ehk ma k\u00fcll ei ole midagi.\n"},"12":{"verse_nr":12,"verse":"Apostli tunnusteod on ju teie seas t\u00e4ide saadetud kogu kannatlikkusega, nii tunnust\u00e4htede, imede kui ka v\u00e4gevate tegudega.\n"},"13":{"verse_nr":13,"verse":"Jah, mille muu poolest teie olete olnud teistest kogudustest alamad kui vaid selle poolest, et mina ise ei ole olnud teile koormaks? Andke mulle andeks see s\u00fc\u00fc!\n"},"14":{"verse_nr":14,"verse":"Vaata, ma olen valmis kolmandat korda tulema teie juurde ja ei kavatse olla teile koormaks, sest ma ei otsi teie oma, vaid teid endid. Ei ole ju lastel vaja koguda vanematele varandust, vaid vanematel lastele.\n"},"15":{"verse_nr":15,"verse":"Aga ma teen meeleldi kulu ja kulutan iseennast teie hingede heaks. Kui mina teid rohkem armastan, kas siis mind tuleb armastada v\u00e4hem?\n"},"16":{"verse_nr":16,"verse":"Aga olgu pealegi, mina ei ole teid koormanud, kuid \u201eolles kelm, olen teid kavalusega k\u00e4tte saanud\u201d.\n"},"17":{"verse_nr":17,"verse":"Kas ma olen teid petnud kellegi kaudu, keda ma teie juurde l\u00e4kitasin?\n"},"18":{"verse_nr":18,"verse":"Ma julgustasin Tiitust ja saatsin temaga kaasa \u00fche venna. Kas Tiitus on teid petnud? Eks me ole k\u00e4inud \u00fchesuguses vaimus? Eks ka samades j\u00e4lgedes?\n"},"19":{"verse_nr":19,"verse":"Teie ehk arvate juba ammu, et me \u00f5igustame iseendid. Ent meie r\u00e4\u00e4gime Kristuses Jumala ees ja seda k\u00f5ike, armsad, teie ehitamiseks.\n"},"20":{"verse_nr":20,"verse":"Ma ju kardan, et ma tulles ei leia teid niisugustena, nagu tahan, ja teie leiate minu niisugusena, nagu teie ei taha. Ma kardan, et vahest on teie seas riidu, kadedust, raevutsemist, isep\u00e4isust, keelepeksu, salan\u00f5usid, hooplemist, korralagedust;\n"},"21":{"verse_nr":21,"verse":"ja kui ma tulen taas, kas mu Jumal ei alanda mind teie ees ega tule mul kurvastada nende paljude p\u00e4rast, kes varem on pattu teinud ega ole meelt parandanud oma r\u00fcvedusest ja hoorusest ja k\u00f5lvatusest, mida nad on teinud.\n"}}},"13":{"chapter_nr":13,"chapter":{"1":{"verse_nr":1,"verse":"Ma tulen n\u00fc\u00fcd kolmandat korda teie juurde. Kahe ja kolme tunnistaja suu l\u00e4bi tehakse iga asi kindlaks.\n"},"2":{"verse_nr":2,"verse":"Ma olen \u00f6elnud enne ja \u00fctlen veel ette \u00e4ra - teist korda teie pool olles ja n\u00fc\u00fcd eemal olles - neile, kes on seni patustanud, ja k\u00f5igile muudele: kui ma j\u00e4lle tulen, siis ma ei s\u00e4\u00e4sta teid!\n"},"3":{"verse_nr":3,"verse":"Te ju otsite t\u00f5endust, kas minus r\u00e4\u00e4gib Kristus, kes ei ole n\u00f5der teie suhtes, vaid on v\u00e4gev teie sees.\n"},"4":{"verse_nr":4,"verse":"Sest kuigi ta l\u00f6\u00f6di risti n\u00f5truses, ometi elab ta Jumala v\u00e4est. Nii oleme meiegi n\u00f5drad temas, kuid elame koos temaga Jumala v\u00e4est teie jaoks.\n"},"5":{"verse_nr":5,"verse":"Katsuge iseendid l\u00e4bi, kas te olete usus! Pange end proovile! V\u00f5i te ei tunne endast, et Jeesus Kristus on teie sees? Kui ei, siis te olete ju k\u00f5lbmatud!\n"},"6":{"verse_nr":6,"verse":"Aga ma loodan, et te tunnetate, et meie ei ole k\u00f5lbmatud.\n"},"7":{"verse_nr":7,"verse":"Me palume Jumalat, et teie ei teeks mingit kurja - mitte et meie seel\u00e4bi paistaksime k\u00f5lblikena, vaid me tahame, et teie teeksite head, ehkki meie oleksime nagu k\u00f5lbmatud.\n"},"8":{"verse_nr":8,"verse":"Sest me ei suuda midagi t\u00f5e vastu, vaid \u00fcksnes t\u00f5e poolt.\n"},"9":{"verse_nr":9,"verse":"Meid r\u00f5\u00f5mustab, kui meie oleme n\u00f5drad, teie aga v\u00e4gevad. Ja me palvetame, et teie asjad saaksid korda.\n"},"10":{"verse_nr":10,"verse":"Ma kirjutan seda eemal olles sellep\u00e4rast, et ma teie juures olles v\u00f5iksin seda meelevalda, mille Issand mulle on andnud, kasutada \u00fclesehitamiseks ja mitte karmilt mahal\u00f5hkumiseks.\n"},"11":{"verse_nr":11,"verse":"L\u00f5ppeks, vennad, olge r\u00f5\u00f5msad! Seadke oma asjad korda, laske endid julgustada, olge \u00fcksmeelsed, pidage rahu! K\u00fcll siis armastuse ja rahu Jumal on teiega!\n"},"12":{"verse_nr":12,"verse":"Tervitage \u00fcksteist p\u00fcha suudlusega! Teid tervitavad k\u00f5ik p\u00fchad!\n"},"13":{"verse_nr":13,"verse":"Issanda Jeesuse Kristuse arm, Jumala armastus ja P\u00fcha Vaimu osadus olgu teie k\u00f5ikidega!\n"}}}}}