{"type":"book","version":"estonian","book_name":"Ruth","book_nr":8, "direction":"LTR", "book":{"1":{"chapter_nr":1,"chapter":{"1":{"verse_nr":1,"verse":"Ja neil p\u00e4evil, kui kohtum\u00f5istjad m\u00f5istsid kohut, juhtus, et n\u00e4lg oli maal. Siis l\u00e4ks \u00fcks mees Petlemmast Juudamaalt, et v\u00f5\u00f5rana elada Moabi v\u00e4ljadel, tema ja ta naine ja kaks poega.\n"},"2":{"verse_nr":2,"verse":"Selle mehe nimi oli Elimelek, ta naise nimi Noomi ja ta kahe poja nimed Mahlon ja Kiljon; nad olid efratlased Petlemmast Juudamaalt, ja nad tulid Moabi v\u00e4ljadele ning j\u00e4id sinna.\n"},"3":{"verse_nr":3,"verse":"Aga Elimelek, Noomi mees, suri, ja Noomi j\u00e4i j\u00e4rele oma kahe pojaga.\n"},"4":{"verse_nr":4,"verse":"Ja need v\u00f5tsid endile moabi naised: \u00fche nimi oli Orpa ja teise nimi Rutt; ja nad elasid seal ligi k\u00fcmme aastat.\n"},"5":{"verse_nr":5,"verse":"Siis surid ka m\u00f5lemad pojad, Mahlon ja Kiljon, ning naine j\u00e4i \u00fcksi, ilma oma kahest pojast ja mehest.\n"},"6":{"verse_nr":6,"verse":"Ta v\u00f5ttis siis oma miniatega k\u00e4tte ja l\u00e4ks Moabi v\u00e4ljadelt tagasi, sest ta oli Moabi v\u00e4ljadel kuulnud, et Issand oli hoolitsenud oma rahva eest, andes neile leiba.\n"},"7":{"verse_nr":7,"verse":"Ta l\u00e4ks \u00e4ra paigast, kus ta oli olnud, ja temaga koos ta kaks miniat. Aga olles teel tagasi Juudamaale,\n"},"8":{"verse_nr":8,"verse":"\u00fctles Noomi oma m\u00f5lemale miniale: \u201eMinge, p\u00f6\u00f6rduge kumbki oma ema koju! Issand tehku teile head, nagu te olete teinud surnuile ja minule!\n"},"9":{"verse_nr":9,"verse":"Andku teile Issand, et leiaksite varjupaiga kumbki oma mehe kojas!\u201d Ja ta suudles neid. Aga nad t\u00f5stsid h\u00e4\u00e4lt ja nutsid\n"},"10":{"verse_nr":10,"verse":"ning \u00fctlesid temale: \u201eEi, me l\u00e4heme koos sinuga su rahva juurde!\u201d\n"},"11":{"verse_nr":11,"verse":"Aga Noomi \u00fctles: \u201eMinge tagasi, mu t\u00fctred! Miks peaksite tulema koos minuga? On mul siis veel poegi \u00fcsas, et need v\u00f5iksid saada teile meesteks?\n"},"12":{"verse_nr":12,"verse":"Minge tagasi, mu t\u00fctred, minge, sest mina olen liiga vana, et minna mehele! Kui ma \u00fctleksin: Mul on veel lootust, kui ma veel t\u00e4na \u00f6\u00f6sel saaksin mehele ja s\u00fcnnitaksin poegigi,\n"},"13":{"verse_nr":13,"verse":"kas tahaksite siis oodata, kuni nad suureks saavad? Kas tahate seni meheleminekust hoiduda? Ei, mu t\u00fctred, mina kannatan t\u00f5esti rohkem kui teie, et Issanda k\u00e4si mind on tabanud.\u201d\n"},"14":{"verse_nr":14,"verse":"Aga nemad t\u00f5stsid h\u00e4\u00e4lt ja nutsid veel enam; Orpa suudles seej\u00e4rel oma \u00e4mma, kuna Rutt j\u00e4i tema seltsi.\n"},"15":{"verse_nr":15,"verse":"Noomi \u00fctles: \u201eVaata, su k\u00e4lis p\u00f6\u00f6rdus tagasi oma rahva ja jumalate juurde. P\u00f6\u00f6rdu ka sina oma k\u00e4liksele j\u00e4rele!\u201d\n"},"16":{"verse_nr":16,"verse":"Kuid Rutt vastas: \u201e\u00c4ra k\u00e4i mulle peale, et ma sind maha j\u00e4taksin ja p\u00f6\u00f6rduksin tagasi su juurest, sest kuhu sina l\u00e4hed, sinna l\u00e4hen ka mina, ja kuhu sina j\u00e4\u00e4d, sinna j\u00e4\u00e4n minagi! Sinu rahvas on minu rahvas ja sinu Jumal on minu Jumal.\n"},"17":{"verse_nr":17,"verse":"Kus sina sured, seal tahan ka mina surra ja sinna maetagu mindki! Issand tehku minuga \u00fcksk\u00f5ik mida, ainult surm lahutagu mind ja sind!\u201d\n"},"18":{"verse_nr":18,"verse":"Kui Noomi n\u00e4gi, et Rutil oli kindel n\u00f5u temaga kaasa tulla, siis ta sellest enam ei r\u00e4\u00e4kinud.\n"},"19":{"verse_nr":19,"verse":"Nii l\u00e4ksid nad m\u00f5lemad, kuni j\u00f5udsid Petlemma. Ja kui nad Petlemma tulid, siis oli kogu linn nende p\u00e4rast liikvel ja naised k\u00fcsisid: \u201eKas see on Noomi?\u201d\n"},"20":{"verse_nr":20,"verse":"Aga tema vastas neile: \u201e\u00c4rge h\u00fc\u00fcdke mind Noomiks, h\u00fc\u00fcdke mind Maaraks, sest K\u00f5igev\u00e4eline on mulle valmistanud palju kibedust!\n"},"21":{"verse_nr":21,"verse":"K\u00fclluses l\u00e4ksin ma \u00e4ra ja t\u00fchje k\u00e4si t\u00f5i Issand mind tagasi. Miks te h\u00fc\u00fcate mind Noomiks, sest Issand on tunnistanud minu vastu ja K\u00f5igev\u00e4eline on teinud mulle paha!\u201d\n"},"22":{"verse_nr":22,"verse":"N\u00f5nda tuli Noomi tagasi ja koos temaga moabi naine Rutt, ta minia, kes tuli \u00e4ra Moabi v\u00e4ljadelt; ja nad j\u00f5udsid Petlemma odral\u00f5ikuse alguseks.\n"}}},"2":{"chapter_nr":2,"chapter":{"1":{"verse_nr":1,"verse":"Ja Noomil oli ta mehe sugulane, j\u00f5ukas mees Elimeleki suguv\u00f5sast, Boas nimi.\n"},"2":{"verse_nr":2,"verse":"Ja moabi naine Rutt \u00fctles Noomile: \u201eLase ma l\u00e4hen p\u00f5llule ja nopin viljap\u00e4id selle j\u00e4relt, kelle silmis ma armu leian!\u201d Ja ta vastas temale: \u201eMine, mu t\u00fctar!\u201d\n"},"3":{"verse_nr":3,"verse":"Ja ta l\u00e4ks ning tuli ja noppis p\u00f5llul l\u00f5ikajate j\u00e4relt; temale juhtus juhuslikult p\u00f5lluosa, mis kuulus Boasele, kes oli Elimeleki suguv\u00f5sast.\n"},"4":{"verse_nr":4,"verse":"Ja vaata, Boas tuli Petlemmast ja \u00fctles l\u00f5ikajaile: \u201eIssand olgu teiega!\u201d Ja nad vastasid temale: \u201eIssand \u00f5nnistagu sind!\u201d\n"},"5":{"verse_nr":5,"verse":"Siis Boas k\u00fcsis oma sulaselt, kes oli pandud l\u00f5ikajate \u00fclevaatajaks: \u201eKelle noorik see on?\u201d\n"},"6":{"verse_nr":6,"verse":"Ja sulane, kes oli pandud l\u00f5ikajate \u00fclevaatajaks, vastas ning \u00fctles: \u201eSee noorik on moabi naine, kes koos Noomiga tuli Moabi v\u00e4ljadelt;\n"},"7":{"verse_nr":7,"verse":"ta palus: Luba ma nopin ja kogun parmaste juurest, l\u00f5ikajate j\u00e4relt! Nii ta tuli ja on p\u00fcsinud hommikust kuni siiani, ta on ainult pisut aega kodus olnud.\u201d\n"},"8":{"verse_nr":8,"verse":"Siis Boas \u00fctles Rutile: \u201eKas kuuled, mu t\u00fctar, \u00e4ra mine teisele p\u00f5llule noppima ja \u00e4ra mine ka \u00e4ra, vaid seltsi siin minu t\u00fcdrukutega!\n"},"9":{"verse_nr":9,"verse":"Hoia oma silmad p\u00f5llul, mida nad l\u00f5ikavad, ja k\u00e4i nende j\u00e4rel! Ma olen poisse keelanud sinusse puutumast. Ja kui sul on janu, siis mine l\u00e4hkrite juurde ja joo, mis poisid toovad!\u201d\n"},"10":{"verse_nr":10,"verse":"Siis Rutt heitis silmili ja kummardas maani ning \u00fctles temale: \u201eMiks olen ma su silmis armu leidnud, et sa minust hoolid, kuigi olen v\u00f5\u00f5ras?\u201d\n"},"11":{"verse_nr":11,"verse":"Ja Boas vastas ning \u00fctles temale: \u201eK\u00fcllap on mulle teada antud k\u00f5ik, mida sa oma \u00e4mmale oled teinud p\u00e4rast oma mehe surma, ja kuidas sa j\u00e4tsid maha oma isa ja ema ja oma s\u00fcnnimaa ja tulid rahva juurde, keda sa enne ei tundnud.\n"},"12":{"verse_nr":12,"verse":"Issand tasugu su tegu ja t\u00e4ielik palk tulgu sulle Issandalt, Iisraeli Jumalalt, kelle tiibade alla sa oled tulnud varjule!\u201d\n"},"13":{"verse_nr":13,"verse":"Ja Rutt \u00fctles: \u201eMa olen sinu silmis armu leidnud, mu isand, sest sa oled mind tr\u00f6\u00f6stinud ja oled r\u00e4\u00e4kinud oma teenijale meelep\u00e4raselt, kuigi ma pole \u00fchegi su teenija v\u00e4\u00e4riline.\u201d\n"},"14":{"verse_nr":14,"verse":"S\u00f6\u00f6giajal \u00fctles Boas temale: \u201eTule siia ja s\u00f6\u00f6 seda leiba ja kasta oma paluke \u00e4\u00e4dikasse!\u201d Ja Rutt istus l\u00f5ikajate k\u00f5rvale ja Boas ulatas talle k\u00f5rvetatud teri; ja ta s\u00f5i, ta k\u00f5ht sai t\u00e4is ja teri j\u00e4i \u00fclegi.\n"},"15":{"verse_nr":15,"verse":"Kui ta t\u00f5usis noppima, siis k\u00e4skis Boas oma poisse, \u00f6eldes: \u201eNoppigu ta ka parmaste vahelt ja te ei tohi teda h\u00e4bistada!\n"},"16":{"verse_nr":16,"verse":"Jah, koguni t\u00f5mmake temale vihkudest v\u00e4lja ja j\u00e4tke maha, et ta neid nopiks, ja \u00e4rge s\u00f5idelge teda!\u201d\n"},"17":{"verse_nr":17,"verse":"Nii noppis Rutt p\u00f5llul kuni \u00f5htuni ja rabas, mis ta oli noppinud, ja sai ligi pool vakka otri.\n"},"18":{"verse_nr":18,"verse":"Ja ta v\u00f5ttis need ja tuli linna ning ta \u00e4mm n\u00e4gi, mis ta oli noppinud; siis ta t\u00f5i esile ja andis temale selle, mis j\u00e4i \u00fcle, kui ta k\u00f5ht oli t\u00e4is saanud.\n"},"19":{"verse_nr":19,"verse":"Ja ta \u00e4mm \u00fctles temale: \u201eKus sa t\u00e4na noppisid ja kus sa t\u00f6\u00f6tasid? Olgu \u00f5nnistatud see, kes sinust hoolis!\u201d Siis ta jutustas oma \u00e4mmale, kelle juures ta oli t\u00f6\u00f6tanud, ja \u00fctles: \u201eSelle mehe nimi, kelle juures ma t\u00e4na t\u00f6\u00f6tasin, on Boas.\u201d\n"},"20":{"verse_nr":20,"verse":"Ja Noomi \u00fctles oma miniale: \u201e\u00d5nnistagu teda Issand, kes pole loobunud oma heldusest elavate ja surnute vastu!\u201d Ja Noomi \u00fctles temale: \u201eSee mees on meie l\u00e4hem sugulane, ta on \u00fcks meie suguv\u00f5sa lunastajaid.\u201d\n"},"21":{"verse_nr":21,"verse":"Siis \u00fctles moabi naine Rutt: \u201eTa \u00fctles mulle veel: J\u00e4\u00e4 mu sulaste seltsi, kes mul on, seni kui nad on l\u00f5petanud kogu mu l\u00f5ikuse!\u201d\n"},"22":{"verse_nr":22,"verse":"Ja Noomi \u00fctles Rutile, oma miniale: \u201eSee on hea, mu t\u00fctar, et sa koos tema t\u00fcdrukutega v\u00e4lja l\u00e4hed, siis ei t\u00fclitata sind teisel p\u00f5llul.\u201d\n"},"23":{"verse_nr":23,"verse":"Nii j\u00e4i Rutt Boase t\u00fcdrukute seltsi noppima, kuni l\u00f5ppes odra- ja nisul\u00f5ikus; ja ta elas oma \u00e4mma juures.\n"}}},"3":{"chapter_nr":3,"chapter":{"1":{"verse_nr":1,"verse":"Ja ta \u00e4mm Noomi \u00fctles temale: \u201eMu t\u00fctar, kas ma ei peaks otsima sulle varjupaika, et su k\u00e4si v\u00f5iks k\u00e4ia h\u00e4sti?\n"},"2":{"verse_nr":2,"verse":"Ja eks ole n\u00fc\u00fcd Boas, kelle t\u00fcdrukutega sa oled koos olnud, meie sugulane? Vaata, ta tuulab t\u00e4na \u00f6\u00f6sel odrareht.\n"},"3":{"verse_nr":3,"verse":"Pese siis ennast ja v\u00f5ia  ennast ning riietu ja mine alla rehealusesse; aga \u00e4ra lase, et mees sind m\u00e4rkaks, enne kui ta s\u00f6\u00f6mise ja joomise on l\u00f5petanud.\n"},"4":{"verse_nr":4,"verse":"Aga kui ta heidab magama, siis pane t\u00e4hele paika, kus ta magab, ja mine t\u00f5sta \u00fcles ta jalgade kate ja heida magama; siis ta \u00fctleb sulle, mis sa pead tegema.\u201d\n"},"5":{"verse_nr":5,"verse":"Ja Rutt vastas temale: \u201eMa teen k\u00f5ik, mis sa mulle \u00fctled.\u201d\n"},"6":{"verse_nr":6,"verse":"Ja ta l\u00e4ks alla rehealusesse ning tegi k\u00f5ik n\u00f5nda, nagu ta \u00e4mm oli k\u00e4skinud.\n"},"7":{"verse_nr":7,"verse":"Ja kui Boas oli s\u00f6\u00f6nud ja joonud ja ta s\u00fcda oli r\u00f5\u00f5mus, siis ta l\u00e4ks magama viljahunniku \u00e4\u00e4rde; ja Rutt tuli hiljukesi, t\u00f5stis \u00fcles jalgade katte ning heitis magama.\n"},"8":{"verse_nr":8,"verse":"Aga kesk\u00f6\u00f6l mees v\u00f5patas ja p\u00f6\u00f6ras end, ja vaata, naine magas ta jalgade juures.\n"},"9":{"verse_nr":9,"verse":"Ja ta k\u00fcsis: \u201eKes sa oled?\u201d Ja naine vastas: \u201eMina olen Rutt, su teenija. Laota h\u00f5lm oma teenija peale, sest sina oled suguv\u00f5sa lunastaja!\u201d\n"},"10":{"verse_nr":10,"verse":"Siis ta \u00fctles: \u201e\u00d5nnistagu sind Issand, mu t\u00fctar! Sa oled n\u00fc\u00fcd viimaks osutanud oma armastust paremini kui varem, et sa ei ole j\u00e4rele jooksnud noortele meestele, olgu nad vaesed v\u00f5i rikkad.\n"},"11":{"verse_nr":11,"verse":"Ja n\u00fc\u00fcd, mu t\u00fctar, \u00e4ra karda; k\u00f5ik, mida sa soovid, ma teen sulle, sest mu rahva v\u00e4ravas teab iga\u00fcks, et sa oled tubli naine!\n"},"12":{"verse_nr":12,"verse":"On ju n\u00fc\u00fcd k\u00fcll t\u00f5si, et ma olen su suguv\u00f5sa lunastaja, aga on ka lunastaja, kes on ligem kui mina.\n"},"13":{"verse_nr":13,"verse":"J\u00e4\u00e4 selleks \u00f6\u00f6ks siia, ja kui ta hommikul tahab sind lunastada, hea k\u00fcll, siis lunastagu! Aga kui ta ei soovi sind lunastada, siis lunastan mina sind, nii t\u00f5esti kui Issand elab. Maga hommikuni!\u201d\n"},"14":{"verse_nr":14,"verse":"Ja Rutt magas tema jalgade juures hommikuni, aga t\u00f5usis enne, kui keegi teist v\u00f5is tunda; ja Boas \u00fctles: \u201e\u00c4rgu saagu teatavaks, et naine on tulnud siia rehealusesse!\u201d\n"},"15":{"verse_nr":15,"verse":"Ja ta \u00fctles: \u201eAnna suurr\u00e4tik, mis sul \u00fcll on, ja hoia see lahti!\u201d Ja ta hoidis seda. Siis Boas m\u00f5\u00f5tis kuus m\u00f5\u00f5tu otri ja pani temale selga; ja ta l\u00e4ks linna.\n"},"16":{"verse_nr":16,"verse":"Ja Rutt tuli oma \u00e4mma juurde ning see k\u00fcsis: \u201eKuidas sul l\u00e4ks, mu t\u00fctar?\u201d Ja ta jutustas temale k\u00f5ik, mis mees oli temale teinud,\n"},"17":{"verse_nr":17,"verse":"ja \u00fctles: \u201eTa andis mulle need kuus m\u00f5\u00f5tu otri, sest ta \u00fctles: \u00c4ra mine oma \u00e4mma juurde t\u00fchje k\u00e4si!\u201d\n"},"18":{"verse_nr":18,"verse":"Ja \u00e4mm \u00fctles: \u201eJ\u00e4\u00e4 siia, mu t\u00fctar, kuni sa saad teada, kuidas asi \u00f5nnestub, sest see mees ei puhka enne, kui on t\u00e4na asja toime saatnud!\u201d\n"}}},"4":{"chapter_nr":4,"chapter":{"1":{"verse_nr":1,"verse":"Ja Boas l\u00e4ks v\u00e4ravasse ning istus seal; ja vaata, see lunastaja l\u00e4ks m\u00f6\u00f6da, kellest Boas oli r\u00e4\u00e4kinud, ja Boas \u00fctles: \u201eTule istu siia, sina, mis su nimi n\u00fc\u00fcd ongi!\u201d Ja see p\u00f6\u00f6rdus ning istus.\n"},"2":{"verse_nr":2,"verse":"Ja Boas v\u00f5ttis k\u00fcmme meest linna vanemaist ning \u00fctles: \u201eIstuge siia!\u201d Ja need istusid.\n"},"3":{"verse_nr":3,"verse":"Siis ta \u00fctles lunastajale: \u201eNoomi, kes tuli tagasi Moabi v\u00e4ljadelt, tahab \u00e4ra m\u00fc\u00fca p\u00f5lluosa, mis kuulus meie vennale Elimelekile.\n"},"4":{"verse_nr":4,"verse":"Siis ma m\u00f5tlesin, et ma teatan sulle ja \u00fctlen: Osta see nende ees, kes siin istuvad, ja mu rahva vanemate ees! Kui sa tahad lunastada, siis lunasta, aga kui sa ei taha lunastada, siis avalda mulle, et ma teaksin, sest peale sinu pole kedagi, kes v\u00f5iks lunastada, ja sinu j\u00e4rel olen mina!\u201d Ja ta \u00fctles: \u201eMina lunastan!\u201d\n"},"5":{"verse_nr":5,"verse":"Siis \u00fctles Boas: \u201eSel p\u00e4eval, kui sa ostad Noomilt p\u00f5llu, ostad sa selle ka moabi naiselt Rutilt, surnu naiselt, surnu nime taastamiseks tema p\u00e4risosal.\u201d\n"},"6":{"verse_nr":6,"verse":"Aga lunastaja \u00fctles: \u201eMa ei saa siis seda enesele lunastada, et mitte rikkuda oma p\u00e4risosa. Lunasta sina enesele see, mida mina pidin lunastama, sest mina ei saa lunastada!\u201d\n"},"7":{"verse_nr":7,"verse":"Vanasti oli Iisraelis vabaksostu ja vahetuse puhul kogu asja kinnituseks seesugune viis: \u00fcks t\u00f5mbas sandaali jalast ja andis teisele; see oli Iisraelis t\u00f5endiks.\n"},"8":{"verse_nr":8,"verse":"Ja lunastaja \u00fctles Boasele: \u201eOsta enesele!\u201d ning t\u00f5mbas sandaali jalast.\n"},"9":{"verse_nr":9,"verse":"Siis Boas \u00fctles vanemaile ja kogu rahvale: \u201eTe olete t\u00e4na tunnistajad, et ma olen ostnud Noomilt k\u00f5ik, mis kuulus Elimelekile, ja k\u00f5ik, mis kuulus Kiljonile ja Mahlonile.\n"},"10":{"verse_nr":10,"verse":"Ka olen ma moabi naise Ruti, Mahloni naise, ostnud enesele naiseks, et taastada surnu nimi ta p\u00e4risosal, et ei kaoks surnu nimi ta vendade hulgast ega ta kodukoha v\u00e4ravast; te  olete t\u00e4na selle tunnistajad.\u201d\n"},"11":{"verse_nr":11,"verse":"Ja kogu rahvas, kes oli v\u00e4ravas, samuti vanemad, \u00fctlesid: \u201eMeie oleme tunnistajad. Issand tehku naine, kes tuleb su kotta, Raaheli ja Lea sarnaseks, kes m\u00f5lemad ehitasid Iisraeli koja! Tee v\u00e4gevaid tegusid Efratas, tee oma nimi kuulsaks Petlemmas!\n"},"12":{"verse_nr":12,"verse":"Ja saagu su sugu Peretsi soo sarnaseks, kelle Taamar s\u00fcnnitas Juudale, seemnest, mille Issand sulle annab sellest noorikust!\u201d\n"},"13":{"verse_nr":13,"verse":"Ja Boas v\u00f5ttis Ruti ning see sai tema naiseks; Boas heitis ta juurde ja Issand andis, et Rutt j\u00e4i lapseootele ja t\u00f5i poja ilmale.\n"},"14":{"verse_nr":14,"verse":"Siis \u00fctlesid naised Noomile: \u201eKiidetud olgu Issand, kes t\u00e4na ei j\u00e4tnud sind lunastajata! Saagu ta nimi kuulsaks Iisraelis!\n"},"15":{"verse_nr":15,"verse":"Saagu ta sulle hingejahutajaks ja toitjaks su vanas eas, sest su minia, kes sind armastab, on ta s\u00fcnnitanud, tema, kes sulle on parem kui seitse poega!\u201d\n"},"16":{"verse_nr":16,"verse":"Siis Noomi v\u00f5ttis lapse, pani oma s\u00fclle ja sai tema hoidjaks.\n"},"17":{"verse_nr":17,"verse":"Ja naabrinaised panid temale nime, \u00f6eldes: \u201eNoomile s\u00fcndinud poeg!\u201d Ja nad panid temale nimeks Oobed; temast sai Taaveti isa Iisai isa.\n"},"18":{"verse_nr":18,"verse":"Ja need on Peretsi j\u00e4reltulijad: Peretsile s\u00fcndis Hesron;\n"},"19":{"verse_nr":19,"verse":"Hesronile s\u00fcndis Raam ja Raamile s\u00fcndis Amminadab;\n"},"20":{"verse_nr":20,"verse":"Amminadabile s\u00fcndis Nahson ja Nahsonile s\u00fcndis Salma;\n"},"21":{"verse_nr":21,"verse":"Salmale s\u00fcndis Boas ja Boasele s\u00fcndis Oobed;\n"},"22":{"verse_nr":22,"verse":"Oobedile s\u00fcndis Iisai ja Iisaile s\u00fcndis Taavet.\n"}}}}}